$EVE_009_TITLE
Rozkaz to rozkaz

$EVE_009_INTRO
Wysoki Sądzie, dwie ulice dalej rozgrywa się dramat. Ludzie wołają o sędziego!
$EVE_009_C00
Wyjdź na ulicę

$EVE_009_MAIN_01
Strażnik w pośpiechu prowadzi nas na miejsce zdarzenia. Widzisz tłum – rozkrzyczany i agresywnie nastawiony do kilku żołnierzy, których otacza. Mundurowi uzbrojeni w broń palną próbują odpędzić cywili od dwóch mężczyzn stojących twarzami do cegieł tworzących fragment muru. Na miejscu dowiadujesz się, że komendant François Hanriot zaocznie wydał rozkaz rozstrzelania delikwentów za próbę kradzieży broni z wojskowego transportu. Ludzie domagają się naszego wstawiennictwa i sprawiedliwego sądu. Z drugiej jednak strony nieroztropnie jest kwestionować autorytet komendanta, zwłaszcza że to nasze działania wyniosły go na stanowisko…

$EVE_009_MAIN_01_C1
Każ rozstrzelać więźniów

$EVE_009_MAIN_01_C2
Każ uwięzić mężczyzn

$EVE_009_MAIN_02A
Dziesiątki par oczu wpatrywały się w nas ze zdziwieniem, kiedy żołnierze posłusznie przygotowywali się do strzału. BAM! Dwa męskie ciała upadły bezwładnie na ziemię. Nie ma już czego oglądać, odchodzisz…

$EVE_009_MAIN_02B
Ludzie kiwają głowami z aprobatą. Skołowani żołnierze ostatecznie zgadzają się wykonać nasze polecenie i odprowadzić więźniów do aresztu. Bądź pewny, że nie obejdzie się bez konsekwencji - nawet jeśli to nie ty będziesz ich sądził. Ktoś musi zapłacić za nadszarpnięcie autorytetu komendanta.

$EVE_009_MAIN_03
Dotarły do mnie wieści, że w efekcie twojej interwencji w sprawie egzekucji, jeden z żołnierzy został przykładnie rozstrzelany za niewykonanie rozkazu komendanta. Tego rozkazu, którego ty zabroniłeś mu wykonywać. Dwóch innych żołnierzy otrzymało kary cielesne. Twój cichy sojusz z Hanriotem lekko się zachwiał.