$EVE_023_TITLE
Szkoła szermierki

$EVE_023_MAIN_01
Horace Lavalle, wielkiej sławy szermierz, obwieścił, że zamierza rozpocząć prywatne nauczanie tej wiekowej sztuki i otworzyć szkołę w jednej z sekcji Paryża. Nawet jednak będąc sławnym, nie ma się gwarancji, że nie spotka się z… potrzebami budżetów domowych urzędników. Lavalle zgłosił się o pomoc do ciebie – pracownicy ratusza żądają według niego zbyt dużej łapówki za wymagane zgody i dokumenty. Nie chce on podawać nazwisk, nie chce piętnować. Pomyślał jednak, że jeśli zgłosi się do sądu z prośbą o wsparcie jego starań, to urzędnicy poprzestaną na przyjęciu uczciwej, drobnej gratyfikacji.

$EVE_023_MAIN_01_C1
Wesprzyj szermierza publicznym poparciem
$EVE_023_MAIN_01_C2
Zignoruj jego prośbę



$EVE_023_MAIN_02A
Poświęciłeś chwilę, by napisać list o korupcji, o potrzebach Paryża i jego mieszkańców, a także o nadchodzących niebezpieczeństwach wojny i – w tym świetle – potwornej deprawacji urzędników. Zawarłeś też tam jasną deklarację ścigania przestępców, którzy ludziom takim jak Horace Lavalle uniemożliwiają działania na chwałę Republiki. Przesłanie było wystarczająco jasne. Urzędnicy zrezygnowali nawet z „pokrycia kosztów” ich wysiłku.

$EVE_023_MAIN_02B
Tak jak wspominałem – Horace Lavalle to wielkiej sławy szermierz. Każdy, kto walczy o wpływy w Paryżu, chce mieć takich ludzi po swojej stronie. Z jakichś powodów ty nie. Sprawą zainteresował się Danton i opłacił urzędników, którzy stali na przeszkodzie jego nowemu przyjacielowi. Teraz Lavalle ma dług wdzięczności u twojego konkurenta.

$EVE_023_MAIN_02B_C1
Każ aresztować przekupnych urzędników
$EVE_023_MAIN_02B_C2
Dyskredytuj szermierza
$EVE_023_MAIN_02B_C3
Aresztuj urzędników i oczernij szermierza
$EVE_023_MAIN_02B_C4
Zapomnij o sprawie


$EVE_023_MAIN_03A
Pieniądze Dantona urzędnikom nie śmierdziały, a przecież ich budżety domowe muszą się dopinać jak każdy inny. Skąd mogli wiedzieć, że będziesz się mścił za coś tak ludzkiego i błahego jak premia za dobrze wykonany obywatelski obowiązek?

$EVE_023_MAIN_03B
Ludzie tacy jak Marat zawsze chętnie chwycą smakowitą nowinkę o łapserdakach, którzy wspięli się na szczyt dzięki brudnej grze. Jeszcze chętniej napiszą o zwyrodnialcach, którzy krzywdzą małe dzieci. Taką plotkę puściłem w obieg – pedofilia przyczepia się do ludzi jak lep. Szanowany szermierz stał się pogardzanym potworem.

$EVE_023_MAIN_03C
Kompleksowe działanie, to rozumiem. Urzędnicy zaczną zwracać uwagę na fakt, że jeśli biorą pieniądze od Dantona, to narażają się na twoją odpowiedź. Lud Paryża dowie się, że znany szermierz zbyt często obcuje z nagimi sierotami, które starają się zarobić na życie. Zniszczysz każdego, kto stanie ci na drodze. Tylko silni ludzie potrafią się zdobyć na takie podejście.