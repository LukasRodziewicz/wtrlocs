$EVE_033_TITLE
Rewolucje Marata
$EVE_033_MAIN_01
Marat przygotował się do ataku pieczołowicie. W ręce paryżan wpadła jego gazeta, w której z dokładnością opisał twe pierwsze poczynania jako sędziego. Napisał o tym, jak wykluczyłeś z gry rodzinę Rolandów, jak załatwiłeś żyrondystów na zlecenie Robespierre’a. Opowiedział o twoim udziale w zniszczeniu życia córce mera oraz jego samego. Muskadyni dowiedzą się, jak wrobiłeś Béatrice w szpiegostwo… Każdy większy lub mniejszy grzech został opisany z kronikarskim pietyzmem człowieka, który obserwował cię od dawna. Twój brat nie żartował – to jeszcze nie koniec…
$EVE_033_MAIN_02
Nawet zza grobu Marat potrafi zadać decydujący cios. W nocy przed śmiercią złożył swój ostatni numer gazety – tym razem skupił się na twoich ostatnich uczynkach. Według tego, co napisał, ponosisz odpowiedzialność za śmierć Gobela – ty, prawdziwy mistrz zbrodni, a nie jego syn. Robespierre’a obaliłeś tylko po to, by zyskać we Francji władzę absolutną. Nie będę ci przytaczał dokładnej treści artykułów – przecież wiesz, jak było naprawdę. Wiesz, że w tych artykułach jest więcej prawdy niż kłamstw. Wszyscy to czują, nie mają pewności, ale czują, że to prawda. Twoja rodzina natomiast po prostu wie, że jesteś zdolny do tego wszystkiego… Dla Paryża jesteś już potworem, którego ujawnił Marat. Potworem, który zabił i pogrzebał rewolucję.