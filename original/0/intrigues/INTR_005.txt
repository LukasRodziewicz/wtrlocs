$INTRIGUE_TITLE_005
Maximilien de Robespierre
$INTRIGUE_005_DESC
Robespierre’a trzeba usunąć – zgadzają się co do tego wszyscy, którzy przetrwali dotychczasowy terror rewolucyjny. Robespierre też wie, że prędzej czy później na szczycie może pozostać tylko jedna osoba…

$INTR_005_B01_TITLE
Spotkanie trójstronne
$INTR_005_B01_DESC
Danton i Hébert przy jednym stole to duża szansa, że wszystko skończy się kłótnią. Musisz umiejętnie pchnąć ich w stronę sojuszu zamiast przerzucania się oskarżeniami.

$INTR_005_B02_TITLE
Śmierć Gobela
$INTR_005_B02_DESC
Syn Gobela odwiedził ojca ponownie – tym razem z pistoletem w dłoni jako argumentem. Nie wiemy, jakie oskarżenia padły w trakcie spotkania, jedynie zeznania sąsiadów sugerują, że rozmowa przerodziła się w pewnym momencie w kłótnię, która zakończyła się strzałem z pistoletu prosto w pierś Gobela. Umarł na miejscu, a chłopak trafił do więzienia. Śmierć Twojego dziecka została pomszczona. Z wdzięczności mógłbyś uniewinnić mordercę – w końcu to Ty wyciągnąłeś go z ukrycia.

$INTR_005_B03_TITLE
Prokurator w Komitecie Ocelania Publicznego
$INTR_005_B03_DESC
Prokurator Tinville będzie idealnym kandydatem na żywą tarczę. Zastąpi Dantona, mając czystą kartę, a jego wdzięczność wykorzystamy w przyszłości. Dodatkowo podniesiemy trochę puls Robespierre’owi, który powinien odebrać ten ruch jako próbę zapanowania nad Komitetem Ocalenia Publicznego.


$INTR_005_B04_TITLE
Robespierre popiera kler?
$INTR_005_B04_DESC
Zacznijmy od plotek, które pomogą naruszyć fundamenty nieskazitelnej opinii Robespierre’a. Wykorzystamy słowa Héberta i zasugerujemy, że Robespierre po cichu wspiera zgniły kler. Niech gazeta Héberta, „Père Duchesne”, wysnuje kilka aluzji, że Robespierre się sprzedał, że Kościół musiał jakoś zapłacić mu za poparcie. Niech na ulicy pojawi się przekonanie, że w takiej sytuacji obalenie tego bożyszcza tłumów nie jest niczym zdrożnym…


$INTR_005_B05_TITLE
Prokurator ogłasza kandydaturę
$INTR_005_B05_DESC
Pora wyciągnąć Tinville’a z ukrycia – walka w cieniu to akurat specjalność Robespierre’a. Tłum musi uwierzyć, że Tinville zaprowadzi porządek w Komitecie Ocalenia Publicznego, a Konwent pójdzie ślepo za życzeniami ulicy, bo boją się jej nawet bardziej niż Robespierre’a.


$INTR_005_B06_TITLE
Sojusz Robespierre’a i Renarda
$INTR_005_B06_DESC
Skoro nie możesz uczynić z Tinville’a swojej tarczy, to stwórz takową z plotek o swoich wrogach. Wizja sojuszu takiego zatwardziałego arystokraty jak Renard z tyranem Robespierre’em powinna rozgrzać ulice do czerwoności. Nieprzekupny będzie musiał walczyć z wściekłością paryżan, a Renarda wyciągniemy z cienia, w którym jest najgroźniejszy. To bardziej ryzykowne zagranie, ale nie masz innego wyjścia.


$INTR_005_B07_TITLE
Aresztowanie przyjaciół Dantona
$INTR_005_B07_DESC
François Chabot i Claude Basire, oddani przyjaciele Dantona, zostali dzisiaj aresztowani na polecenie Robespierre’a. Wygląda na to, że udało nam się skutecznie zaczepić Nieprzekupnego, który wystrzelił salwę ostrzegawczą. Wątpię, by Chabot i Basire szybko trafili do sądu, zostaną przetrzymani w więzieniu w celu zmiękczenia Dantona. Musimy przeć dalej, musimy odpowiedzieć kontruderzeniem.


$INTR_005_B08_TITLE
Wykorzystanie Camille’a Desmoulins
$INTR_005_B08_DESC
Desmoulins do tej pory nie angażował się w krucjatę przeciw Robespierre’owi, co wywołało szepty w kuluarach, że tchórzy. Chcąc ukrócić kalumnie, Desmoulins zgłosił swoją gotowość do pomocy w wyeliminowaniu Nieprzekupnego. Jego gazeta, „Stary Kordelier”, będzie idealnie nadawać się do opublikowania artykułu, jakoby Robespierre chciał wyprowadzić wojsko na ulice Paryża. Powinniśmy również wykorzystać plotki o tym, że więźniowie polityczni są źle traktowani, torturowani i molestowani. Powinno się to zgrać z aresztowaniem Chabota i Basire’a i poruszyć wyobraźnię prostego ludu.


$INTR_005_B09_TITLE
Wyeliminowanie Renarda
$INTR_005_B09_DESC
Sporo zaryzykowałeś, rozpalając ulice. Musisz doprowadzić temat do końca – eliminując Renarda, pokażesz ludowi, że jesteś prawdziwym obrońcą Republiki. Że w odróżnieniu od Robespierre’a prowadzisz realną walkę z jej wrogami, a nie obywatelami. Sprytne – ludzie mogą pomyśleć, że zamiast brutalnego Robespierre’a mogą mieć rycerza sprawiedliwości w Twojej osobie, a Renard wreszcie zapłaci za krzywdy wyrządzone Twojej rodzinie…


$INTR_005_B10_TITLE
Aresztowanie hebertystów, Dantona i zdrada Hanriota
$INTR_005_B10_DESC
Héberta i kilku jego najbliższych współpracowników aresztowano dzisiaj w południe. Ten sam los spotkał Dantona, który od bardzo dawna był drzazgą w palcu Robespierre’a. Zarzucono im szereg przestępstw, a jutro ich przypadki mają trafić na wokandę. Aresztowania dały nam pewność co do jednego – Hanriot nas zdradził. Dogadał się z Robespierre’em, wybrał stronę, która była najzyskowniejsza. Danton i Hébert to Twoi sojusznicy, ale nie da się uratować obu. Musisz wybrać, którego z nich chcesz spróbować wyratować podczas rozprawy. Drugi trafi do innego sędziego i zapewne zaraz po tym na gilotynę. Ten drugi poczuje się zdradzony. Pamiętaj jednak, że to, co dla jednych będzie zdradą sojuszników, dla innych będzie po prostu pięciem się w górę hierarchii Paryża. Czymś… normalnym.


$INTR_005_B12_TITLE
Aresztowanie Hanriota
$INTR_005_B12_DESC
Pora wysłać informację, że zdradzanie sędziego Trybunału nie kończy się dobrze. Poza tym Robespierre pozbawiony pomocy Gwardii Narodowej będzie bardziej odsłonięty. Odetnijmy jego zbrojne ramię!


$INTR_005_B13_TITLE
Hanriot ucieka
$INTR_005_B13_DESC
Niestety ten stary lis umknął obławie. Z moich informacji wynika, że wśród ludzi z Komuny Paryskiej szuka chętnych do zbrojnej interwencji przeciw Tobie. Skoro kiedyś przekonał Cię do udzielenia mu poparcia, tam też sobie poradzi. Musisz jakoś zareagować, utrudnić mu zbieranie sił.

$INTR_005_B14_TITLE
Aresztowanie Robespierre’a
$INTR_005_B14_DESC
Czas, by dopaść najpoważniejszego drapieżnika w Paryżu. Robespierre jest osłabiony jak nigdy dotąd, a ulica wre. Zaatakujmy, zanim się otrząśnie. Nie możesz tego jednak zrobić bez poparcia Konwentu, który stał będzie za Tobą murem. Ich nie masz w garści. Jeszcze.


$INTR_005_B15_TITLE
Konwent wybiera nowych członków KOP
$INTR_005_B15_DESC
Robespierre jest przeszłością. Teraz Konwent musi wybrać nowych członków do Komitetu Ocalenia Publicznego i zapanować nad chaosem w mieście. Ostatnia przemowa poszła Ci wyśmienicie, więc tym razem też ich przekonasz. Nieograniczona władza jest na wyciągnięcie ręki.

$INTR_005_BLOCK_004_PATH_STR
Clovis zaszantażuje kilku księży, zagrozi im gilotyną, a ci rozpuszczą plotki.
$INTR_005_BLOCK_004_PATH_STR_FAILURE
Strach przed Robespierre’em jest u nich większy niż strach przed Twoim gniewem.
$INTR_005_BLOCK_004_PATH_DIP
David postara się przekonać o sojuszu miejscową burżuazję, która może nie na żarty obawiać się takiego sojuszu.
$INTR_005_BLOCK_004_PATH_DIP_FAILURE
Możliwe, że gdzieś głęboko czują, że masz rację, ale… po prostu ich to nie obchodzi. Wolą przeczekać.
$INTR_005_BLOCK_004_PATH_ESP
Ramel w przebraniu księdza rozpowie o sojuszu Kościoła i Robespierre’a.
$INTR_005_BLOCK_007_PATH_STR
Pod osłoną nocy Clovis wraz z kilkoma muskadynami zorganizuje ucieczkę uwięzionej dwójki. Muskadyni potraktują to pewnie jak dobrą zabawę.
$INTR_005_BLOCK_007_PATH_STR_FAILURE
Muskadyni faktycznie podeszli do tego jak do zabawy, bo wszyscy przybyli w sztok pijani i cały plan szlag trafił…
$INTR_005_BLOCK_007_PATH_DIP
Konwent powinien dać znać Robespierre’owi, że posuwa się za daleko. Powinno go to przestraszyć.
$INTR_005_BLOCK_007_PATH_DIP_FAILURE
Skoro Robespierre dopadł Chabota i Basire’a, to może dopaść każdego. Tego się boi każdy deputowany z osobna…
$INTR_005_BLOCK_007_PATH_ESP
Przede wszystkim trzeba zająć się dowodami przeciw tej dwójce – bez nich Robespierre nie wymusi skazującego wyroku.
$INTR_005_BLOCK_007_PATH_ESP_FAILURE
Ramel do niczego nie dotarł. Albo Robespierre niczego nie ma, albo trzyma to w jakimś pancernym sejfie.
$INTR_005_BLOCK_010_PATH_ESP
Nazajutrz będziesz sądził Héberta.
$INTR_005_BLOCK_010_PATH_DIP
Nazajutrz będziesz sądził Dantona.
$INTR_005_BLOCK_013_PATH_STR
Trzeba wyłapać wszystkich prominentnych członków Komuny i porachować im kości. Bez nich Hanriot nie zbierze wystarczającej liczby ludzi.
$INTR_005_BLOCK_013_PATH_STR_FAILURE
Hanriot ostrzegł wszystkich, że potrafisz być brutalny. Nagle nikt nie popiera działań Komuny ani nie jest w stanie wskazać, gdzie są ci, którzy popierają.
$INTR_005_BLOCK_013_PATH_DIP
Przywódcy Komuny są łasi na stanowiska jak każdy. Niech David obieca im kilka stołków po usunięciu Robespierre’a.
$INTR_005_BLOCK_013_PATH_DIP_FAILURE
Nie wiem, co Robespierre z Hanriotem im zaproponowali, ale znacznie przebijało to nasze możliwości, bo absolutnie nikt nie dał się przekonać.
$INTR_005_BLOCK_013_PATH_ESP
Jeśli Ramel trzymał na członków Komuny jakieś haki, to jest to dobry moment, by je wyciągnąć i zaszantażować tych, którzy chcą dołączyć do Hanriota.
$INTR_005_BLOCK_013_PATH_ESP_FAILURE
Nikogo nie obchodziły haki. Wszyscy uznali, że nie będziesz w stanie ich wyegzekwować następnego dnia, skoro będziesz martwy.
