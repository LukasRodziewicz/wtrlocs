#FLASHCARD_HEADER_01
Werdykt nadzwyczajny

#FLASHCARD_DESC
wybierz sprawę i przeciągnij do odpowiedniej kolumny

#FLASHCARD_HEADER_02
Osoby do rozpatrzenia

#FLASHCARD_01_NAME
Edmond Morin
#FLASHCARD_01_DESC
Młody, ale zamożny kupiec, wjechał kabrioletem w witrynę sklepową. Odłamki szkła zraniły stojących w środku klientów. Sprawcy nie trzeba było gonić, bo zaraz po zdarzeniu stracił przytomność od nadmiaru wina.

#FLASHCARD_02_NAME
Bracia Beaux
#FLASHCARD_02_DESC
18-letni Sylvain Beaux i jego rok młodszy brat Fabien wieczorami szukali dobrze ubranych kobiet, zaciągali je w zaułki, bili i okradali. Ich łupem padała głównie biżuteria. Udało się nam dowiedzieć o przynajmniej dziewięciu ofiarach tych bestii.

#FLASHCARD_03_NAME
Olivier Pretre
#FLASHCARD_03_DESC
Handlarz solą Olivier Prêtre zamówił specjalne, puste w środku odważniki, których używał na swoim straganie. Na każdym kilogramie soli klienci byli stratni pięćdziesiąt gramów. To nie tylko oszukiwanie klientów, ale też oszustwo podatkowe.

#FLASHCARD_04_NAME
Gérald Lucy
#FLASHCARD_04_DESC
70-letni Gérald Lucy zdradził żonę z uliczną dziwką. Ustalono także, że aby podołać miłosnym zmaganiom, za 25 franków kupił miksturę uwarzoną na kociej krwi. Jak usłyszeliśmy na przesłuchaniu: „Stara mówiła, że odprawiła czary. I zadziałało, możecie zapytać dziwkę”.

#FLASHCARD_05_NAME
Nathan Popelin
#FLASHCARD_05_DESC
Nathan Popelin, opiekun prostytutek z Place des Fédérés, brutalnie pobił klienta jednej ze swoich podopiecznych. Jak zeznał już po aresztowaniu, ofiara miała „robić rzeczy, za które nie zapłaciła”.  

#FLASHCARD_06_NAME
Duret, Boisselot, Lebas
#FLASHCARD_06_DESC
Trzech młodych szlachciców, Maël Duret, Gilbert Boisselot i Luc Lebas, upiło się niemal do nieprzytomności. W stanie zamroczenia rozkopali świeży grób, wyjęli z niego zwłoki skazańca, wsadzili do wozu i jechali przez Paryż, wrzeszcząc: „Patrzcie, stracił głowę dla rewolucji!”.

#FLASHCARD_07_NAME
Gaume, Charpe
#FLASHCARD_07_DESC
Dwóch sierżantów, Grégory Gaume i Lucien Sharpe, podbierało z magazynów wojskowych proch. Później żołnierze sprzedawali go na przepustkach myśliwym i bandytom, dorabiając do żołdu. Okradanie armii to zdrada Francji!

#FLASHCARD_08_NAME
Albane Maurice
#FLASHCARD_08_DESC
Niejaka Albane Maurice solidnym kijem pobiła pracującą u niej na straganie z rybami Blaise Cellier. Świadkowie zeznali, że wymierzone bez litości razy były karą za to, że pracownica upuściła kosz z towarem na bruk.

#FLASHCARD_09_NAME
René Galopin
#FLASHCARD_09_DESC
Urzędnik miejski René Galopin zażądał od handlarza zbożem łapówki za dobre miejsce na targu. Kiedy córka kupca przyszła z umówioną kwotą, Galopin zamknął gabinet na klucz i siłą zmusił kobietę, żeby mu się oddała.

#FLASHCARD_10_NAME
Cédric Compere
#FLASHCARD_10_DESC
12-letni Cédric Compere dla zabawy przewrócił przechodzącą ulicą kobietę, niszcząc jej suknię. Mały bandyta, złapany po krótkim pościgu przez jej męża, próbował zrzucić winę na swojego młodszego kolegę, który według świadków nie miał ze zdarzeniem nic wspólnego.

#FLASHCARD_11_NAME
Lucille Picard
#FLASHCARD_11_DESC
Lucille Picard, wdowa po szewcu, powiedziała wierzycielowi, który przyszedł po pieniądze, cytujemy: „Dawniej to zdzierali skórę z człowieka, ale chociaż nie ścinali ludzi jednego za drugim”. Jak ją zapytał, czyby wróciła do tamtych czasów, to miała pokiwać głową.

#FLASHCARD_12_NAME
Edouard Abadie
#FLASHCARD_12_DESC
Szynkarz Édouard Abadie do wyrabianej dla gości kiełbasy dosypywał suchego igliwia. Sprawa wyszła na jaw, gdy na dziwny smak wędliny zwrócił uwagę klient Josselin Monteil. Rozsierdzony gospodarz szarpał Monteila i wyrzucił go z lokalu.

#FLASHCARD_13_NAME
Matthieu Cousteau
#FLASHCARD_13_DESC
Stolarz Matthieu Cousteau podczas wizyty u prawnika Basile’a Lazarda miał zrobić pomiary, żeby wykonać trzydrzwiową szafę. Przy okazji zajrzał także do kredensu, gdzie do rąk przykleiła mu się butelka koniaku.

#FLASHCARD_14_NAME
Hector Pierlot
#FLASHCARD_14_DESC
Hector Pierlot, właściciel młyna, zmarł w nocy po obfitej kolacji. Żona ofiary zeznaje, że z pewnością za otruciem jej męża stoi kucharz Sébastien Chevotet. Pierlot miał mu odmówić kilka dni wcześniej wolnego dnia na schadzkę z narzeczoną.

#FLASHCARD_15_NAME
Corinne Chardin
#FLASHCARD_15_DESC
Praczka Corinne Chardin zabiła nożem kuchennym Théophile’a Portiera, swojego sąsiada. Do tragedii doszło w mieszkaniu Chardin. Kobieta twierdzi, że to Portier ją zaatakował, ale nie ma ani świadków, ani dowodów na potwierdzenie tej wersji.

#FLASHCARD_16_NAME
Émilien Bazalgette
#FLASHCARD_16_DESC
Émilien Bazalgette, inwalida wojenny i żebrak, został przyłapany, gdy namawiał dziewczynkę, żeby zeszła z nim do piwnicy. W czasie ucieczki przed gwardzistami spłoszył konia zaprzęgniętego w bryczkę. Zwierzę przebiegło całą ulicę bez kontroli, poważnie niszcząc przy tym pojazd.

#FLASHCARD_17_NAME
Rapace, Bozonnet
#FLASHCARD_17_DESC
Lucas Rapace i Bruno Bozonnet włamali się do domu markiza de Rouvroya, przywiązali do krzesła lokaja i bili go kilka godzin, żeby wyjawił im, gdzie pan domu trzyma złoto. Gdy niczego się nie dowiedzieli, zabrali srebrne sztućce z kuchni i uciekli.

#FLASHCARD_18_NAME
Paul Dubuisson
#FLASHCARD_18_DESC
Paul Dubuisson to fałszywy uzdrowiciel. Sprzedawał wywar z ludzkich kości, który miał ratować mężczyzn od siwizny. Panaceum nie tylko nie pomagało na włosy, ale w wielu przypadkach prowadziło także do choroby, bólów i wymiotów.

#FLASHCARD_19_NAME
Jean-Noël Pélissier
#FLASHCARD_19_DESC
Jean-Noël Pélissier z okradania medyków uczynił sposób na życie. Zapisywał się on do paryskich lekarzy, a potem z poczekalni zabierał drobne przedmioty i wychodził. Za niewielkie kwoty sprzedawał fanty na targach.

#FLASHCARD_20_NAME
Amaury Boudet
#FLASHCARD_20_DESC
Jak dowiedzieliśmy się z donosu, na czele wydziału zaopatrzenia w École Militaire stanął zięć generała Évrarda Grandjeana. Nowy naczelnik nigdy nie służył w armii. Zanim poznał generalską córkę, pomagał rodzicom prowadzić wyszynk w centrum miasta.

#FLASHCARD_21_NAME
Philippe Rodier
#FLASHCARD_21_DESC
Philippe Rodier zastał w domu córkę z kilka lat od niej starszym kochankiem, żołnierzem Gastonem Picardem. Rozsierdzony rodzic próbował wyrzucić mężczyznę z domu. Doszło do szamotaniny. Dziewczyna próbowała rozdzielić walczących, została niefortunnie popchnięta, spadła ze schodów i złamała kark.

#FLASHCARD_22_NAME
Markiz Jean-Louis Berthelot
#FLASHCARD_22_DESC
Markiz Jean-Louis Berthelot, wściekły z powodu przegranej w karty u swojego znajomego, w pijanym widzie zaatakował własnych służących. Kucharce uciął ucho tasakiem, a lokaja, który chciał ją bronić, zatłukł na śmierć.


#FLASHCARD_23_NAME
Barbier, Saunier, Duverger
#FLASHCARD_23_DESC
Trzech podrostków, Martin Barbier, Théo Saunier i Daniel Duverger, włamało się nocą do piekarni. Ich łupem padł duży worek mąki, który później próbowali sprzedać w Halach. Należy dodać również, że w czasie napadu zniszczeniu uległo okno zakładu.


#FLASHCARD_24_NAME
Rémi Jacquemin
#FLASHCARD_24_DESC
Jak dowiedzieliśmy się z donosu, kupiec Rémi Jacquemin płacił władzom portu rzecznego, by przetrzymywały towary jego konkurentów. Dzięki temu mógł on sprzedawać na targach swoje produkty w wyższych cenach i zarabiać na krzywdzie paryżan.


#FLASHCARD_25_NAME
Delaplace, Micheaux
#FLASHCARD_25_DESC
Dwie tanie dziwki, Marie-Laure Delaplace i Yvette Micheaux, pobiły koleżankę po fachu Lucille Joguet. Ta ostatnia miała wcześniej rzekomo uwieść klienta jednej ze sprawczyń. Ofiarę przechodnie znaleźli w zaułku nieprzytomną, potłuczoną i krwawiącą. W wyniku pobicia kobieta straciła lewe oko.


#FLASHCARD_26_NAME
Olivia Moineau
#FLASHCARD_26_DESC
Olivia Moineau, pracownica państwowego urzędu, rozpowiadać miała wśród swoich sąsiadek, że jej nowy kierownik nie nadaje się na swoje stanowisko. Miała powiedzieć, że nowa władza stawia na prostaków i że ktoś będzie musiał z tym zrobić porządek.


#FLASHCARD_27_NAME
Matthieu Besnard
#FLASHCARD_27_DESC
Matthieu Besnard wszystkim klientom wyszynku na ulicy Martin opowiadał o swoich intymnych kontaktach z żoną Luki Hailleta, właściciela przybytku. Jak wykazało śledztwo, informacje te były najpewniej nieprawdziwe. 


#FLASHCARD_28_NAME
Marianna Garreau
#FLASHCARD_28_DESC
Maleńkie dziecko Marianne Garreau zmarło prawdopodobnie w wyniku pobicia. Kobieta przyniosła syna do lekarza, który mógł jedynie stwierdzić zgon i wezwać Gwardię. Na pytania śledczego o to, gdzie w momencie śmierci dziecka był jego ojciec, podejrzana odmówiła odpowiedzi.


#FLASHCARD_29_NAME
René Boutin
#FLASHCARD_29_DESC
René Boutin, kucharz miejskiego urzędnika Norberta Pasquiera, z kuchni swojego pana miał wynieść osiem kilogramów wędzonego mięsa. „Trochę tego chciałem sprzedać, trochę dla rodziny wziąć” – tłumaczył oskarżony, który bez wahania przyznał się do winy.


#FLASHCARD_30_NAME
Hugues Beaufils
#FLASHCARD_30_DESC
Lekarz Hugues Beaufils został obudzony w nocy przez żonę pewnego mieszczanina, który źle poczuł się przy kolacji. Medyk długo zwlekał, zanim otworzył drzwi, a później stwierdził, że jest zbyt zmęczony, żeby iść do chorego. Kobieta nie zdążyła sprowadzić innego lekarza, a jej mąż zmarł.


#FLASHCARD_31_NAME
Geoffroy Loupe
#FLASHCARD_31_DESC
Ślusarz Geoffroy Loupe, montując zamek w skrzyni barona Boudreaux, uszkodził inkrustowane wieko. Pokrzywdzony wycenił swoje straty na około 50 franków. Loupe twierdzi, że skrzynia była uszkodzona już wcześniej, zanim zabrał się za robotę.


#FLASHCARD_32_NAME
Antoine Raoult
#FLASHCARD_32_DESC
Antoine Raoult, szeregowy gwardzista, nudząc się przed zakładem krawieckim, w którym znajdowała się jego żona, kreślił patykiem na ziemi lilie Burbonów. Przyłapali go na tym pełniący w tym czasie służbę patrolową jego koledzy z Gwardii.


#FLASHCARD_33_NAME
Bethune, Geffroy, Droz
#FLASHCARD_33_DESC
Trójka 15-latków, Solenne Bethune, Adèle Geffroy i Bernard Droz, w piwnicy domu mieszkalnego przy Faubourg du Nord przywoływała duchy. Ich rytuał z wykorzystaniem kradzionych świeczek został przerwany przez dozorcę domu.


#FLASHCARD_34_NAME
Marie-José Dumont
#FLASHCARD_34_DESC
16-letnia Marie-José Dumont kupiła na straganie warzywnym dwa kilogramy świeżej cebuli, jednak zapłaciła jedynie za jeden. Gdy dziewczyna pojawiła się kolejny raz, kramarka zaprowadziła ją na posterunek.


#FLASHCARD_35_NAME
Michel Loup
#FLASHCARD_35_DESC
Mickaël Loup podczas wizyty handlowej na północy Francji miał rzekomo odbyć stosunek z wdową Boissonade, która prowadzi noclegownię w Rouen. Donos w sprawie zdrady złożyła małżonka oskarżonego. Nie przedstawiła jednak dowodów rzeczowych.

#FLASHCARD_36_NAME
Théophile, Cerfbeer
#FLASHCARD_36_DESC
Bracia Théophile i Éloi Cerfbeer zostali oskarżeni przez Aimée Martin o gwałt podczas zabawy tanecznej. Mieli oni zaciągnąć ją w nocy nad Sekwanę  i wykorzystać w krzakach. Próbowaliśmy znaleźć świadków wydarzenia, jednak nie udało nam się ich ustalić.


#FLASHCARD_37_NAME
Amand Peletier
#FLASHCARD_37_DESC
Żołnierz Gwardii Narodowej Amand Peletier w czasie patrolu udał się do nadrzecznej tawerny. Miejscowi widzieli go, jak pije ciemne piwo produkcji zagranicznej. Właściciel zeznał, że Peletier wymusił na nim darmowe trunki, grożąc „kontrolą i kłopotami”.


#FLASHCARD_38_NAME
Hippolyte Rouanet
#FLASHCARD_38_DESC
68-letni Hippolyte Rouanet od dawna uprzykrzał życie sąsiadom. Ostatnio jednak poszczuł psem grupkę mieszkających w tym samym budynku dzieci. Wtedy ich rodzice zdecydowali się w końcu złożyć donos i oskarżyć go o napaść.

#FLASHCARD_39_NAME
Denise Asselin
#FLASHCARD_39_DESC
Niejaka Denise Asselin, starsza kobieta i była dziwka, prowadziła w swoim niewielkim lokalu burdel, w którym w dwóch pokojach na zmianę klientów przyjmowały cztery dziewuchy z podparyskich wsi. Podczas przesłuchania narzekały one, że Asselin zostawiała im ledwie po parę franków za noc i podle karmiła.

#FLASHCARD_40_NAME
Fabien Brasseur
#FLASHCARD_40_DESC
Hugo Cerf oskarżył sąsiada Fabiena Brasseura o włamanie do szopy na ich podwórku. Brasseur twierdził po zatrzymaniu, że szopa jest wspólna i Cerf nie miał prawa zamykać jej na kłódkę. Pozostali mieszkańcy na pytania o własność szopy zasłaniali się niewiedzą.


#FLASHCARD_41_NAME
Mathieu Rossignol
#FLASHCARD_41_DESC
Mathieu Rossignol, kupiec bławatny, w czasie kolacji w restauracji w pobliżu Sainte-Chapelle został ochlapany sosem przez kelnera, niejakiego Floriana Boisselota. Zniszczeniu uległa jedwabna koszula Rossignola.


#FLASHCARD_42_NAME
Lucien Ponce
#FLASHCARD_42_DESC
Suzanne Ponce zmarła w nocy po spożyciu kolacji ze swoim mężem Lucienem, lekarzem garnizonowym. Jak się dowiedzieliśmy nieoficjalnie, kilka dni wcześniej mężczyzna nakrył małżonkę z kochankiem w jednoznacznej sytuacji i… pozycji.

#FLASHCARD_43_NAME
De Guignes, Joubert, Charbonnier, Vigouroux
#FLASHCARD_43_DESC
Czterech zbrodniarzy, szlachcice De Guignes, Joubert, Charbonnier i Vigouroux, pobiło w nocy wartowników przed jednym z posterunków Gwardii. Weszli do środka, podłożyli ogień i zbiegli. Ująć udało się ich dopiero po kilku dniach długiego śledztwa. Nie ma wątpliwości, to była zbrodnia polityczna.

#FLASHCARD_44_NAME
Lionel Bettencourt
#FLASHCARD_44_DESC
Sprzedając jednokonny kabriolet, Lionel Bettencourt nie poinformował kupującego, że dolna część konstrukcji drewnianej zaczęła gnić od wilgoci i zaniedbania. Oszukany zażądał zwrotu pieniędzy, ale – cytujemy: „Drań zamknął mi drzwi przed nosem”.

#FLASHCARD_45_NAME
Émile Berlioz
#FLASHCARD_45_DESC
Milo Berlioz, zaledwie 22-letni wicehrabia, na środku ulicy w biały dzień wyciągnął pistolet i próbował zastrzelić brata swojej ukochanej, z którym był poważnie skłócony. Kula minęła cel i utkwiła w ścianie domu, a młodego szlachcica złapała sama niedoszła ofiara.

#FLASHCARD_46_NAME
Gaël Camille
#FLASHCARD_46_DESC
Gdy kwatermistrzostwo wojskowe przybyło do portu rzecznego zarekwirować potrzebne na froncie produkty, jeden z kupców zaczął podburzać innych do zamieszek. Gaël Camille krzyczał i biegał po porcie. Na szczęście oddział był wystarczająco liczny, żeby opanować sytuację.

#FLASHCARD_47_NAME
Marthe Cuvillier
#FLASHCARD_47_DESC
56-letnia Marthe Cuvillier, nie rozglądając się, weszła wprost pod jadący wóz, transportujący beczki z winem. Woźnica musiał wykonać gwałtowny manewr, przez co kilka beczek spadło z wozu i pękło. Wedle karczmarza wino było najwyższej jakości i przez to bardzo drogie.

#FLASHCARD_48_NAME
Abélard Delafose
#FLASHCARD_48_DESC
Na polecenie Gaétana Bartheta Abélard Delafose jeździł po całym Paryżu i rozpowiadał bzdury o tym, że pewien chemik opracował metodę wytwarzania cukru z kory sosnowej. Pozwoliło to Barthetowi sprzedać naiwnemu inwestorowi kawałek lasu sosnowego na południe od Paryża za wygórowaną cenę.


#FLASHCARD_49_NAME
Séverin Lebas
#FLASHCARD_49_DESC
Pijany Séverin Lebas przeskoczył przez ogrodzenie magazynu kupca Carbonneau, żeby skrócić sobie drogę do domu. Gdy zaczęły gonić go psy, wskoczył na stos towarów, przy okazji zrzucając na ziemię kilka skrzynek warzyw.


#FLASHCARD_50_NAME
Tobie Vallotton
#FLASHCARD_50_DESC
Tobie Vallotton, znany w swojej dzielnicy drobny bandyta, zgwałcił i zamordował swoją byłą konkubinę w jej własnym mieszkaniu. Zwłoki kobiety z poderżniętym gardłem znalazł jej nowy kochanek, który w momencie zbrodni spędzał czas z kompanami w pijalni wina kilka ulic dalej.


#FLASHCARD_51_NAME
Jean-Baptiste Lecerf
#FLASHCARD_51_DESC
Jean-Baptiste Lecerf został okradziony przez niejakiego Séverina Sauniera, który sprowadził do jego domu pracującą dla niego dziwkę. Gdy gospodarz był z nią zajęty, Saunier wrócił do mieszkania, sforsował zamek w drzwiach gabinetu i ukradł stamtąd kilkaset franków w gotówce.

#FLASHCARD_52_NAME
Deniau, Gaume, Besnard, Delcroix
#FLASHCARD_52_DESC
W kolejce po wodę z fontanny doszło do kłótni kilku kobiet, która szybko przeszła w rękoczyny. Zamieszane w walkę były panie Deniau, Gaume, Besnard i Delcroix. Ta ostatnia miała zostać przewrócona i dotkliwie skopana.


#FLASHCARD_53_NAME
Godefroy Ouvrard
#FLASHCARD_53_DESC
Młody rzemieślnik Godefroy Ouvrard po dokonaniu drobnych napraw w domu państwa Auberjonois odbył stosunek z żoną nieobecnego wtedy gospodarza, a wychodząc, ukradł wieczne pióro i złoty medalik.

#FLASHCARD_54_NAME
Claude Ducharme
#FLASHCARD_54_DESC
Wysokiej rangi urzędnik pocztowy wydał w ciągu ostatniego roku, zgodnie z zeznaniami pracowników, łącznie kilkaset franków na tytoń do fajki i koniak. Oczywiście pieniądze miały pochodzić z kasy urzędu.


#FLASHCARD_55_NAME
Thomas Levasseur
#FLASHCARD_55_DESC
Szlachcic wiejski Thomas Levasseur został publicznie pomówiony przez krawca, Jean-Yvesa Noir, że nie zapłacił za 13 par spodni wykonanych na zamówienie. Zgłaszając sprawę, Levasseur zaprezentował kwity świadczące o tym, że wypłacił krawcowi, co trzeba.


#FLASHCARD_56_NAME
Frédéric Bessette
#FLASHCARD_56_DESC
Na stanowisko szefa sekretariatu dyrektor jednego z departamentów Ministerstwa Spraw Wewnętrznych mianował młodszego brata. Co więcej, Frédéric Bessette przyznawał mu potem regularnie premie za sukcesy zawodowe. Co ciekawe, urzędnicy twierdzą, że młodszego Bessette’a nie widzieli na oczy.


#FLASHCARD_57_NAME
Louis Dolbeau
#FLASHCARD_57_DESC
Porucznik Gwardii Narodowej Louis Dolbeau przyjął łapówkę w postaci złotego zegarka od Gauthiera Dufresne’a. Mężczyzna został zatrzymany po tym, jak jeździł po Paryżu pijany i pobił innego woźnicę, z którym wdał się w kłótnię na drodze.


#FLASHCARD_58_NAME
Félicité Marais
#FLASHCARD_58_DESC
Kucharka Félicité Marais została przekupiona przez austriackiego agenta, by otruć swojego pracodawcę, generała Trintignanta. Kobieta wykonała zadanie, a od tego, co dosypała do pasztetu, zmarł nie tylko sam generał, ale także jego żona i młodszy syn z żoną.


#FLASHCARD_59_NAME
Charles Renou
#FLASHCARD_59_DESC
Jean-Pierre Renou oskarża własnego brata, Charles’a Renou, o kradzież pamiątkowych medali po ojcu. Przeszukania w mieszkaniach obu mężczyzn nie pozwoliły znaleźć zagubionych przedmiotów, a sam oskarżony nie przyznaje się do winy.


#FLASHCARD_60_NAME
Loup Didier
#FLASHCARD_60_DESC
Loup Didier, wikary z VII dzielnicy, miał według zeznań 7-letniego chłopca poprosić go o pomoc na dzwonnicy kościoła i tam dopuścić się lubieżności, o których lepiej tutaj nie wspominać. Rodzice dziecka domagają się surowej kary dla duchownego.


#FLASHCARD_61_NAME
Jean-Charles Bernier
#FLASHCARD_61_DESC
Podczas marszu poparcia dla Konwentu Jean-Charles Bernier stał na rogu placu Rewolucji i krzyczał. Jak informują świadkowie i potwierdzają członkowie Gwardii, wykrzykiwał on na całe gardło: „Król Słońce powróci”. Nie trzeba pisać nic więcej.


#FLASHCARD_62_NAME
Grégoire Beaubois
#FLASHCARD_62_DESC
Podając się za wychowanka i wysłannika Jerzego III, Grégoire Beaubois wyłudził od dwóch starszych hrabin kilkanaście tysięcy franków. Choć był on jedynie oszustem, kobiety wierzyły, że wspierają działanie na terenie Francji monarchistycznego agenta.


#FLASHCARD_63_NAME
Renaud Fouquet
#FLASHCARD_63_DESC
Renaud Fouquet próbował wwieźć na teren Paryża bez należnych opłat cztery beczki tytoniu suszonego. Przemytnik miał specjalnie przygotowane beczki ze sztucznym dnem, które od góry napełniał kapustą.


#FLASHCARD_64_NAME
Bastien LeMahieu
#FLASHCARD_64_DESC
Kłusownik Bastien LeMahieu polował w lasach na wschód od Paryża i omalże nie zastrzelił ze swojego myśliwskiego sztucera przejeżdżającego w pobliżu na koniu wicehrabiego Barreau. Na przesłuchaniu zeznał, że pomylił konia z jeleniem.


#FLASHCARD_65_NAME
Porthos Poullain
#FLASHCARD_65_DESC
Porthos Poullain, zręczny malarz, podrabiał dzieła mistrzów i odsprzedawał naiwnym za poważne sumy. Kiedy jeden z jego czeladników zażądał podwyżki i zagroził wydaniem go władzom, Poullain zlecił jego zabójstwo niejakiemu Yves’owi Jeanninowi.


#FLASHCARD_66_NAME
Golay i Lagace
#FLASHCARD_66_DESC
Dwóch młodych mężczyzn wybiło kamieniami okna w domu deputowanego Konwentu Rémiego Croziera. W pokoju, do którego wpadły kamienie, w momencie zdarzenia bawiły się dzieci Croziera, ale na szczęście nic im się nie stało.


#FLASHCARD_67_NAME
Arnaud Rousselot
#FLASHCARD_67_DESC
Dwaj gwardziści, Jean-Pascal Demaret i Bastien Pierrat, interweniowali w domu Arnauda Rousselota. Mężczyzna pobił własnego syna, a na gwardzistów rzucił się z nożem. Za to oskarżamy go o napaść i pobicie. 


#FLASHCARD_68_NAME
Joël Brian
#FLASHCARD_68_DESC
16 skór niedźwiedzich i 128 sobolich kupił na targu Joël Brian. Choć oskarżony zaprzecza, ani my nie mamy wątpliwości, ani nikt na targu, że tak znaczne zakupy mają na celu spekulację i wzbogacenie się kosztem społeczności Paryża.


#FLASHCARD_69_NAME
Honorine Cailloux
#FLASHCARD_69_DESC
52-letnia Honorine Cailloux regularnie biła swoją własną, ponad 80-letnią matkę, oblewała ją zimną wodą i parzyła rozgrzanym pogrzebaczem. Wiemy także, że oskarżona kradła z mieszkania matki różne przedmioty i sprzedawała, żeby mieć na wino i laudanum.


#FLASHCARD_70_NAME
Mathis Bouhier
#FLASHCARD_70_DESC
8 franków łapówki próbował wręczyć oficerowi Gwardii pijany Mathis Bouhier. Syn hrabiego Bouhiera w nocy szedł ulicami Paryża i zakłócał porządek głośnymi śpiewami i uderzeniami w drzwi mijanych domów.


#FLASHCARD_71_NAME
Paulette Pernet
#FLASHCARD_71_DESC
Paulette Pernet miała ukraść sąsiadce Adrienne Escoffier suszące się na podwórzu pranie. Podczas przeszukania w domu oskarżonej faktycznie znaleziono prześcieradła, które Escoffier rozpoznała jako własne. Mimo to Pernet nie przyznała się do winy.


#FLASHCARD_72_NAME
Ignace Lefeuvre
#FLASHCARD_72_DESC
Ignace Lefeuvre stracił panowanie nad koniem, a jego wóz wpadł w poślizg i bokiem uderzył w przechodniów idących chodnikiem. Dwie osoby zmarły na miejscu, a kilka zostało poważnie poturbowanych. Lefeuvre podczas powożenia był trzeźwy, a po wypadku pierwszy próbował pomóc rannym.


#FLASHCARD_73_NAME
Jean-Marc Massé
#FLASHCARD_73_DESC
Jean-Marc Massé został wezwany, żeby upuścić krwi chorującemu na gorączkę 70-letniemu pacjentowi. Mężczyzna zmarł w trakcie zabiegu, a jego rodzina zarzuca medykowi zabójstwo.


#FLASHCARD_74_NAME
Yvon Poullain
#FLASHCARD_74_DESC
Yvon Poullain, żonaty piekarz, został przyłapany w łóżku młodszej kochanki przez jej ojca. Uciekając przed nim, skoczył przez okno na dach sąsiedniego budynku i złamał kilka dachówek. Dziura była na tyle poważna, że padający w tym czasie deszcz zamoczył i zniszczył rzeczy składowane na strychu.


#FLASHCARD_75_NAME
Marie-Paule Jacquard
#FLASHCARD_75_DESC
Marie-Paule Jacquard, wdowa po lokaju pracującym w Luwrze, planowała zakup poważnej ilości prochu. W jej planach, jak dowiedzieliśmy się na przesłuchaniu, było wysadzenie miejskiego ratusza.


#FLASHCARD_76_NAME
Joseph Compere
#FLASHCARD_76_DESC
Joseph Compere późnym wieczorem został napadnięty w swojej niewielkiej masarni. Broniąc się przed złodziejem, użył tasaka tak sprawnie, że napastnik zmarł z wykrwawienia kilka ulic dalej. Co ważne, Compere nie zgłosił swojej zbrodni, a gwardziści sami dotarli do niego dzięki zeznaniom świadków.


#FLASHCARD_77_NAME
Michelle Ménard
#FLASHCARD_77_DESC
Jak poinformowano nas w donosie, Michelle Ménard, pracownica poczty,  otwierała listy i czytała ich treść. W jej mieszkaniu znaleźliśmy gotówkę – w ilości, która przekracza możliwe oszczędności skromnej urzędniczki. To jednoznacznie wskazuje na przyjmowanie pieniędzy od obcych agentów.


#FLASHCARD_78_NAME
Maximilien Crépin
#FLASHCARD_78_DESC
Maximilien Crépin, syn skazanego za kontrrewolucję szlachcica, w trakcie egzekucji próbował głośnymi krzykami przekonać tłum do ataku na gwardzistów pilnujących porządku. Wrzeszczał on m.in.: „Król był draniem, ale nie ścinał przypadkowych ludzi”.

#FLASHCARD_79_NAME
Pierre-Antoine Chuquet
#FLASHCARD_79_DESC
Malarz Pierre-Antoine Chuquet zapłacił kierownikowi miejskiego cmentarza Ablowi Cochetowi za możliwość wykopania i zabrania do swojej pracowni dość starych już zwłok przypadkowego paryżanina. Chuquet, jak się okazało, potrzebował ich jako „modela” do obrazu.


#FLASHCARD_80_NAME
Fouquet, Rigal, Cellier i Boissonade
#FLASHCARD_80_DESC
Czwórka podrostków, Fouquet, Rigal, Cellier i Boissonade, nocą wyłamała wieko studni na podwórzu i dla żartu… narobiła do niej. Jak zeznał stróż, który to zauważył, dzieci próbowały najpierw utopić w studni kota, ale zwierz im się wyrwał.


#FLASHCARD_81_NAME
Boutet i Abbadie
#FLASHCARD_81_DESC
Noël Boutet i Marius Abbadie bawili się na podwórku w wojnę z innymi dziećmi i odgrywali, cytujemy, „królewskich muszkieterów”. Kiedy na miejscu pojawiła się zaalarmowana przez sąsiada Gwardia, dzieci ustawiały ze starych skrzynek Bastylię, której bronić mieli właśnie Boutet i Abbadie.


#FLASHCARD_82_NAME
Anita Lemaître
#FLASHCARD_82_DESC
Dyrektorka sierocińca Anita Lemaître pozwalała mężczyznom za opłatą wykorzystywać jej podopiecznych obu płci. Podczas nalotu żołnierze nakryli trzech klientów zboczeńców, którzy niestety zdołali w zamieszaniu uciec i uniknąć kary.


#FLASHCARD_83_NAME
Marine Dupont
#FLASHCARD_83_DESC
Marine Dupont, właścicielka burdelu w centrum Paryża, regularnie oszukiwała klientów. Jak dowiedzieliśmy się z anonimowego donosu, do mierzenia czasu, jaki mężczyźni spędzali z jej dziewczynami, Dupont używała specjalnych, oszukanych klepsydr. 


#FLASHCARD_84_NAME
Nathanaël Boulet
#FLASHCARD_84_DESC
Nathanaël Boulet, stolarz, po wspólnej zabawie tanecznej odprowadził do domu Marie-Claude Adnet, pracowniczkę fabryki. Wbrew protestom dziewczyny miał z nią wejść  do jej kwatery, a potem zgwałcić. 


#FLASHCARD_85_NAME
Roger Boissieu
#FLASHCARD_85_DESC
Roger Boissieu uciekł z frontu do Paryża, gdzie za pijaństwo i burdy zatrzymała go Gwardia. Śledczy skontaktowali się z dowódcą jednostki oskarżonego. Dowiedzieli się, że jest on podejrzewany o zabójstwo kolegi z pułku, z czym zapewne była związana ucieczka z armii.


#FLASHCARD_86_NAME
Edgar i Sylvie Blanchet
#FLASHCARD_86_DESC
Edgar Blanchet i jego żona Sylvie regularnie okradali wyszynki i włamywali się do piwnic, a kilka razy także zaatakowali ludzi na ulicy. Wpadli, gdy ze skradzionym alkoholem wyskoczyli z drzwi winiarni prosto na patrol Gwardii.


#FLASHCARD_87_NAME
Arnaud Deshaies
#FLASHCARD_87_DESC
68-letni Arnaud Deshaies zamordował żonę, a potem podpalił kamienicę, w której mieszkali, żeby zatrzeć ślady. W pożarze zginęło 8 osób, a kolejnych 16 odniosło różne obrażenia. Mężczyzna nie chciał wyznać, dlaczego zabił żonę.


#FLASHCARD_88_NAME
Deshaies i Saunier
#FLASHCARD_88_DESC
Robert Deshaies włamywał się do mieszkań bogatych paryskich mieszczan. Jego wspólnik Léonard Saunier oferował później wystraszonym ludziom w okolicy nowe zamki do drzwi i był to wyjątkowo dobry interes.


#FLASHCARD_89_NAME
Jean Côté
#FLASHCARD_89_DESC
Ksiądz konstytucyjny Jean Côté przetapiał podległe rekwizycji złoto i sprzedawał. Udało nam się dotrzeć do świadków, którzy widzieli, jak odwiedzał burdele i pił. Podejrzewamy, że duchowny bawił się za pieniądze pozyskane ze sprzedaży mienia, które należało się państwu.


#FLASHCARD_90_NAME
Paul Malet
#FLASHCARD_90_DESC
Muzykant Paul Malet napadł na swojego konkurenta. Po występie skrzypka Malet zaczaił się na ulicy, przewrócił go od tyłu i brutalnie skatował drewnianą pałką. Jak ustaliliśmy, napastnik ze szczególnym okrucieństwem potraktował palce rywala – siedem z nich zostało złamanych.


#FLASHCARD_91_NAME
Mickaël Popelin
#FLASHCARD_91_DESC
Mickaël Popelin pracę w kancelarii Konwentu otrzymał dzięki wstawiennictwu wujka, deputowanego Blaise’a Popelina. W celu zdobycia wyższego stanowiska Mickaël rozpowiadał na korytarzach, że kierownik jego departamentu potajemnie wspiera monarchistów.


#FLASHCARD_92_NAME
Flore Favre
#FLASHCARD_92_DESC
17-letnia Flore Favre, zatrudniona jako kelnerka, pokłóciła się z koleżanką z pracy. Wiemy, że doszło do szarpaniny i Favre stłukła na twarzy Claudine Martin szklankę. Ofiara twierdzi, że skaleczenia zostawią na jej twarzy ślady na całe życie.


#FLASHCARD_93_NAME
Jean-Luc Mesny
#FLASHCARD_93_DESC
Rymarz Jean-Luc Mesny brał udział w protestach po podwyższeniu cen chleba. Widziano go, jak rzucał kamieniami w oddziały Gwardii i zachęcał do tego innych. Jeden z rzuconych podczas zamieszek kamieni zabił przypadkowo 7-letniego chłopca, który znajdował się w pobliżu . 


#FLASHCARD_94_NAME
Amaury Jaccoud
#FLASHCARD_94_DESC
Amaury Jaccoud jechał wieczorną porą wierzchem przez ulice Paryża. Patrol Gwardii zainteresowało to, że mężczyzna ledwie trzyma się w siodle. Jak się okazało, był kompletnie pijany. Gdyby koń się czegoś wystraszył, Jaccoud nie mógłby z pewnością go uspokoić.


#FLASHCARD_95_NAME
Verninac, Chéron i Trémaux
#FLASHCARD_95_DESC
Jak wiemy dzięki anonimowemu donosowi, Carla Verninac, Cécile Chéron i Martin Trémaux próbowali zmusić siły nieczyste do obalenia obecnych władz Francji. W mieszkaniach oskarżonych znaleźliśmy m.in. księgi w nieznanych językach i wiele dziwnych substancji w słoiczkach i butelkach.


#FLASHCARD_96_NAME
Cédric Barnier
#FLASHCARD_96_DESC
Kupiec Cédric Barnier w czasie wizyty u dostawcy na wsi załadował na swój wóz o cztery worki mąki więcej, niż powinien. W przypadku takiej ilości towaru nie da się tak po prostu pomylić – to musiała być wyrachowana kradzież.


#FLASHCARD_97_NAME
Auguste Raoult
#FLASHCARD_97_DESC
Podczas domowej kłótni 40-letni Auguste Raoult wpadł w szał. Najpierw uderzył kilka razy swoją starszą siostrę. Potem, gdy próbowała interweniować jego matka, chwycił patelnię i uderzył ją w głowę. Kobieta zmarła kilka godzin później, nie odzyskując świadomości.


#FLASHCARD_98_NAME
Jacques Gavreau
#FLASHCARD_98_DESC
Robotnik budowlany Jacques Gavreau był świadkiem próby kradzieży jego własnych narzędzi. Pobił on złodzieja, Jeana Gouina, szpadlem. Koledzy Gavreau twierdzą, że gdyby nie ich interwencja, mógłby zatłuc Gouina na śmierć.

#FLASHCARD_99_NAME
Leroux i Pasquier
#FLASHCARD_99_DESC
Gilbert Leroux, hodowca zwierząt futerkowych, przekazał znaczną sumę deputowanemu Gaëtanowi Pasquierowi, który miał za te pieniądze przekonać kolegów do głosowania za podwyżką cła na futra sprowadzane ze wschodu Europy.

#FLASHCARD_100_NAME
Marcel Lucy
#FLASHCARD_100_DESC
Marcel Lucy wyłamał drzwi do mieszkania, którego właściciel przebywał poza Paryżem. Złodziej nie zdążył jednak niczego ukraść. Zaalarmowani hałasami sąsiedzi obezwładnili go, kiedy przeszukiwał sypialnię gospodarza.


#FLASHCARD_101_NAME
Bernadette Gauthier
#FLASHCARD_101_DESC
Bernadette Gauthier, młoda małżonka oficera Gwardii, została przyłapana w łóżku z 14-letnim synem lokaja. Na szczęście zdradzony mąż, Jean-Jacques Gauthier, wykazał się rozsądkiem i zamiast samemu wymierzyć sprawiedliwość, jedynie aresztował niewierną żonę i jej kochanka.

#FLASHCARD_102_NAME
Gérald Carpentier
#FLASHCARD_102_DESC
Masarz Gérald Carpentier do swoich kiełbas i innych wędlin dodawał mięso zdechłych świń i koni. Odkupywał je po niskich cenach od okolicznych rolników. Nie zgłosił się jeszcze nikt, kto jadł wyroby truciciela i zachorował, ale to jedynie kwestia czasu.

#FLASHCARD_103_NAME
Martine Sartre
#FLASHCARD_103_DESC
Dziwka Martine Sartre przyjmowała wielu wysokich rangą oficerów, a także przynajmniej jednego agenta Wielkiej Brytanii, którego zdążyliśmy już skazać na śmierć. Możemy być pewni, że dostawała pieniądze za zdradzone w łóżku wojskowe tajemnice.

#FLASHCARD_104_NAME
Léopold Lebeau
#FLASHCARD_104_DESC
Léopold LeBeau oferował, przede wszystkim ludziom starszym, „egzotyczne kamienie”, które postawione w domu miały „odegnać wilgoć i miejski odór”. Jak łatwo było ustalić, pomimo wysokiej ceny sprzedawane kamienie były zwykłymi otoczakami z rzeki.

#FLASHCARD_105_NAME
Gaëtan i Lucie Guilloux
#FLASHCARD_105_DESC
Restauratorzy Gaëtan i Lucie Guilloux podawali gościom mięso świńskie podłej jakości, nazywając je wołową polędwicą. Oszustwo było zamaskowane dużą ilością tanich ziół i sosu.

#FLASHCARD_106_NAME
Paul i Gustave de Guignes
#FLASHCARD_106_DESC
Dwóch braci, Paul i Gustave de Guignes’owie, zmuszali do kupczenia własnym ciałem młodszą siostrę. Wiemy, że pieniądze przez nią zarobione wydawali na własne potrzeby, w tym na potężne porcje opium.

#FLASHCARD_107_NAME
Pierre Jauffret
#FLASHCARD_107_DESC
Generał Pierre Jauffret podczas przygotowań do bitwy, zamiast być na naradzie sztabu, odwiedzał w namiocie swoją kochanicę. Warto nadmienić, że znaleziono go w miłosnym uścisku i otoczeniu wielu smakołyków, których w czasie wojny nie widują na oczy nawet oficerowie.

#FLASHCARD_108_NAME
Hubert Bernier
#FLASHCARD_108_DESC
Hubert Bernier opowiadał w całej dzielnicy, że oddział Gwardii niesłusznie pobił jego brata. Jak jednak ustaliliśmy, to Pierre Bernier napadł na gwardzistów, którzy musieli się bronić. Wiemy także, że sprawca napaści został już ukarany.

#FLASHCARD_109_NAME
Aubin Massé
#FLASHCARD_109_DESC
Aubin Massé w czasie bitwy opuścił swoją baterię i uciekł do lasu. Później skruszony wrócił na miejsce, ale tam czekały już na niego kajdanki. Oskarżony tłumaczył, że spanikował, gdy obok niego zaczęły spadać kule armatnie. Pozostali artylerzyści natomiast pozostali przy działach.

#FLASHCARD_110_NAME
Hubert Ardouin
#FLASHCARD_110_DESC
Hubert Ardouin brał udział w pijackiej burdzie, w czasie której zabił Rémiego Abbadie, uderzając jego głową o kant stołu. Kiedy zorientował się, co zrobił, porwał przejeżdżający powóz i próbował uciekać. Na szczęście był na tyle zamroczony, że swoją jazdą szybko urwał koło i dał się złapać.

#FLASHCARD_111_NAME
Antoine Bessette
#FLASHCARD_111_DESC
Antoine Bessett biegał po ulicach z dwoma drewnianymi kijami przewieszonymi przez plecy. Wykrzykiwał, że zabija potwory. Rannych zostało kilku kupców, kowal i dwóch nosicieli wody.

#FLASHCARD_112_NAME
Barnabé Daigre
#FLASHCARD_112_DESC
Gwardzista Barnabé Daigre odmówił pościgu za złodziejem, który ukradł cukiernikowi skrzynię ze słodkimi bułkami. Daigre tłumaczył się tym, że w młodości został postrzelony strzałą w kolano.

#FLASHCARD_113_NAME
Corin Faivre
#FLASHCARD_113_DESC
Młody Corin Faivre oskarżony jest o zniszczenie straganu. Chłopiec próbował zeskoczyć z dachu budynku wprost na wóz z sianem. Nie trafił jednak i upadł na stragan kupca Guedry, łamiąc sobie przy tym rękę i obie nogi.

#FLASHCARD_114_NAME
Jeana-Marie Pollard
#FLASHCARD_114_DESC
Kupca Jeana-Marie Pollarda oskarżono o oszustwo. Sprzedał on Adrienne Guillet wadliwy młynek do kawy. Kiedy kobieta chciała zwrócić niedziałające urządzenie, kupiec zaproponował jej dokupienie dziewięciu niewielkich elementów, dzięki którym młynek miał mielić szybciej, sprawniej, a przede wszystkim… miał działać. 

#FLASHCARD_115_NAME
Blaise Hamelin
#FLASHCARD_115_DESC
Blaise Hamelin próbował okraść kupca – nałożył sklepikarzowi wiadro na głowę, licząc na to, że ten nie zauważy, iż jest okradany.

#FLASHCARD_116_NAME
Julien Lardy
#FLASHCARD_116_DESC
Wikary Julien Lardy pobił trójkę dzieci, które grały na ulicy w karty. Oskarżony utrzymuje, że gra w „wojnę” wywołuje agresję.

#FLASHCARD_117_NAME
Abel Clouthier
#FLASHCARD_117_DESC
Abel Clouthier, wykonujący drewniane zabawki, zaatakował metalowym prętem Charles’a Ducré. Poszkodowany sprzedaje wyroby oskarżonego. Motywem zbrodni miało być przekonanie Clouthiera, że wydawca nie włożył wystarczającego wysiłku w promocję jego zabawek. Okaleczył Ducrégo i podpalił jego sklep.

#FLASHCARD_118_NAME
Francis Alard
#FLASHCARD_118_DESC
72-letni Francis Alard powoził swoim wiejskim wozem przez środek Viroflay, choć ledwie trzymał się na koźle od wypitego wina. Mężczyznę zatrzymali sąsiedzi. Według ich zeznań półprzytomny dziadek wiózł wnuki, co mogło skończyć się tragedią.

#FLASHCARD_119_NAME
Abelin Lozé
#FLASHCARD_119_DESC
Młody gwardzista Abelin Lozé w czasie jednego ze swoich pierwszych nocnych patroli dał się podpuścić starszym kolegom i wystrzelił ze służbowego muszkietu na ulicy. Na szczęście nikt nie zginął, ale kula trafiła w sklepową witrynę i zniszczyła stojącego za nią manekina wraz z ubraniem.

#FLASHCARD_120_NAME
Bacque
#FLASHCARD_120_DESC
Markiz Bacque, sprzedając posiadłość wiejską, celowo wprowadził w błąd kupca, Jeana Poulina. Wmówił mu, że wraz z pałacem i ogrodem otrzyma on także kawałek lasu, należący w rzeczywistości do sąsiada. Oszustwo wyszło na jaw, dopiero gdy Polin wprowadził się do nowego domu.

#FLASHCARD_121_NAME
Didier Berlioz
#FLASHCARD_121_DESC
Rolnik Didier Berlioz, skłócony z gospodarującą pole obok Perrine Girault, w nocy podłożył ogień na jej ziemi. W efekcie spłonęło kilkadziesiąt akrów upraw kilku różnych właścicieli. To nie jest zwykły wandalizm, w naszej sytuacji to działanie na szkodę Francji – zdrada!

#FLASHCARD_122_NAME
Jérémy Lefrançois
#FLASHCARD_122_DESC
Urzędnik miejski Jérémy Lefrançois za pieniądze wydawał drobnym przestępcom paszporty na fałszywe nazwiska. Oskarżony przyznał się do winy i przekazał śledczym szczegółową listę swoich klientów, na której znajdowało się ponad 100 pozycji.

#FLASHCARD_123_NAME
Margaux Bossuet
#FLASHCARD_123_DESC
Margaux Bossuet ugodziła nożem swojego kilka lat młodszego konkubenta podczas wspólnej libacji. Mężczyznę udało się uratować, choć stracił wiele krwi. Sprawczyni i ofiara są dobrze znani miejscowym jako obiboki i pijacy.

#FLASHCARD_124_NAME
Juliette Chapuis
#FLASHCARD_124_DESC
Juliette Chapuis, ukochana córka bogatego przemysłowca, otruła ojca, żeby szybciej zdobyć spadek. O spisku Juliette i nieznanego śledczym kawalera, w którym oskarżona jest zakochana, poinformował po pogrzebie Gasparda Chapuis jego brat, Jean-Louis.

#FLASHCARD_125_NAME
Marcel Manoury
#FLASHCARD_125_DESC
Drukarz Marcel Manoury bez zgody autora wydał drukiem jego traktat, wyjątkowo popularny w paryskich księgarniach. Wydrukowanych nielegalnie książek nie udało się odzyskać. Większość nakładu została wyprzedana w kilka dni.

#FLASHCARD_126_NAME
Camille i Maud Boudon 
#FLASHCARD_126_DESC
Camille Boudon i jego żona Maud sprzedawali w swojej aptece laudanum, które nie zawierało nawet krzty opium. Pobierali przy tym normalne opłaty, jak za pełnoprawny produkt. Nie wiemy dokładnie, jak wielu paryżan zostało oszukanych.

#FLASHCARD_127_NAME
Lajoie i Asselin
#FLASHCARD_127_DESC
84-letni hrabia Marian Lajoie i jego służący Alain Asselin zostali przyłapani na cmentarzu, gdy próbowali wynieść trumnę z ciałem Honorine Lajoie, żony szlachcica. Dodajmy, że została ona ścięta za antyrewolucyjną agitację.

#FLASHCARD_128_NAME
Vivienne Lecerf
#FLASHCARD_128_DESC
Vivienne Lecerf otruła kilkoro gości swojego wyszynku nieświeżym mięsem nieznanego pochodzenia. Śledczy oglądali je, wąchali, a nawet kosztowali. Ostatecznie nie udało się jednak ustalić, czy było to mięso świńskie, końskie czy może psie.

#FLASHCARD_129_NAME
Jean-Charles Rousselle
#FLASHCARD_129_DESC
Właściciel piekarni Jean-Charles Rousselle odmówił przyjęcia do pracy niejakiego Deslysa, syna oficera Gwardii. Mamy poważne podejrzenia, że ta dyskryminacja wynika z monarchistycznych poglądów Rousselle’a.

#FLASHCARD_130_NAME
Hugues Boissieu
#FLASHCARD_130_DESC
Handlujący solą Hugues Boissieu uparcie odmawia wymiany odważników na zgodne z nowym systemem miar. Przywiązanie do dawnego porządku świadczy o monarchistycznych zapędach oskarżonego.

#FLASHCARD_131_NAME
Lisa Mesny
#FLASHCARD_131_DESC
Lisa Mesny handlowała pokątnie „magicznymi miksturami” wywołującymi u młodych kobiet poronienie. W czasie przeszukania w jej mieszkaniu znaleźliśmy wiele buteleczek z płynami, suszone zioła i sporą sumę pieniędzy, ukrytych pod podłogą.

#FLASHCARD_132_NAME
Hugues Bassot
#FLASHCARD_132_DESC
Jeden z budynków w centrum Paryża omal nie spłonął, po tym jak 47-letni Hugo Bassot postanowił, wypiwszy wcześniej pół kwarty anyżówki, rozpalić ognisko w swoim mieszkaniu. Gęsty, czarny dym na szczęście zaalarmował sąsiadów, zanim doszło do tragedii.

#FLASHCARD_133_NAME
Émile Pleimelding
#FLASHCARD_133_DESC
Émile Pleimelding, zubożały baron, kazał własnej żonie spędzić noc z karcianym dłużnikiem, którego nie miał z czego spłacić. Kobieta sama, już po fakcie, przyszła donieść na męża. Jak powiedziała: „Ten drań na tym nie skończy”.

#FLASHCARD_134_NAME
Courtial i Bachelot
#FLASHCARD_134_DESC
Colin Courtial i Égide Bachelot w tajemnicy kupili dwa wojskowe muszkiety i kilka kilogramów ołowiu na kule. W mieszkaniu jednego ze spiskowców znaleźliśmy także rojalistyczną gazetę „Les Actes des Apôtres”. Oskarżeni oczywiście twierdzą, że planowali jedynie polować.

#FLASHCARD_135_NAME
Gaspard Picard
#FLASHCARD_135_DESC
Pułkownik artylerii armii wewnętrznej Gaspard Picard miał według swoich podwładnych ukraść materiały budowlane, przeznaczone na gmach nowych koszar ich brygady. Zgodnie z donosem kazał on wywieźć kilka wozów cegieł za miasto na swoją prywatną posiadłość.

#FLASHCARD_136_NAME
Pasteur, Anouilh, Caillat i Girault
#FLASHCARD_136_DESC
Trzech stajennych i kucharz, Ernest Pasteur, Paul Anouilh, Josselin Caillat i Damien Girault, pod nieobecność właściciela domu włamało się do pałacyku i zgwałciło jego córkę. Dziewczyna wciąż pozostaje w szoku i nie mówi, ale winnych wskazali inni służący.

#FLASHCARD_137_NAME
Abraham Toutain
#FLASHCARD_137_DESC
Pragnąc zdobyć awans w odlewni armat, robotnik Abraham Toutain doniósł przełożonym, że jego brygadzista był skazany na galery za morderstwo. Jak się szybko okazało, pomówienie nie miało nic wspólnego z prawdą.

#FLASHCARD_138_NAME
Nathan Seyrès
#FLASHCARD_138_DESC
Nathan Seyrès pobił własną, 15 lat młodszą małżonkę, o czym donieśli jej rodzice. Zarówno sprawca, jak i ofiara odmawiają przyznania, że sytuacja miała miejsce. Na twarzy kobiety nie zauważyliśmy także żadnych śladów uderzeń.

#FLASHCARD_139_NAME
Noël Moitessier
#FLASHCARD_139_DESC
Noël Moitessier, doker z długim stażem, podczas bójki w porcie wybił Mariusowi Courbetowi oko. Świadkowie zeznali, że chwycił jego głowę i uderzył nią w ścianę, z której nieszczęśliwie sterczał gwóźdź.

#FLASHCARD_140_NAME
Ségolène i Solenne Aubert
#FLASHCARD_140_DESC
Siostry Ségolène i Solenne Aubert, podstępem zwabiły byłego narzeczonego jednej z nich do mieszkania, gdzie więziły go i torturowały. Bicie, oblewanie wrzątkiem krocza i przypalanie pogrzebaczem były karą za niewierność mężczyzny.

#FLASHCARD_141_NAME
Marlène Rousselle
#FLASHCARD_141_DESC
Marlène Rousselle, młoda mężatka, odbyła stosunek z przyjacielem męża. Przyłapana i siłą zaprowadzona na posterunek próbowała przekupić oficera, oferując mu samą siebie w formie łapówki.

#FLASHCARD_142_NAME
Émeric Vidal
#FLASHCARD_142_DESC
Émeric Vidal czerpał niemałe korzyści majątkowe z dostarczania kobiecego towarzystwa brytyjskim szpiegom. Mamy poważne podejrzenia sądzić, że Vidal i jego dziewczyny wiedzieli, z kim mają do czynienia, ale niczego nie zgłosili.

#FLASHCARD_143_NAME
Duret i Pomeroy
#FLASHCARD_143_DESC
Mickaël Duret i Jean-Loup Pomeroy, urzędnicy celni, przetrzymywali na rogatkach kilka różnych transportów pieprzu. Wszystko po to, żeby handlujący przyprawami syn jednego z nich mógł podnieść ceny i osiągnąć zyski.

#FLASHCARD_144_NAME
Léopold Astier
#FLASHCARD_144_DESC
21-letni Léopold Astier pożyczył kilka tysięcy franków od swojego niedoszłego teścia. Pieniądze miał zainwestować i osiągnąć duży zysk. Zamiast tego, jak twierdzi przynajmniej kilku różnych świadków, Astier wydał je na wino i dziwki.

#FLASHCARD_145_NAME
Raphaël Mallet
#FLASHCARD_145_DESC
Gwardzista Michaël Lagarde został zamordowany, gdy po nocy wracał do domu ze służby. Młotek, którym prawdopodobnie zabito ofiarę, leżał tuż obok śpiącego w zaułku, pijanego w sztok Raphaëla Malleta.

#FLASHCARD_146_NAME
Hortense Boisselot
#FLASHCARD_146_DESC
Hortense Boisselot wprosiła się do domu państwa Pernetów, podając się za przyjaciółkę gospodarzy. Gdy była już w środku, pobiła służącą, ukradła pieniądze, srebrną zastawę i obraz ze ściany. Kobietę aresztowano, gdy próbowała sprzedać kradzione rzeczy.

#FLASHCARD_147_NAME
Thiers i Battier
#FLASHCARD_147_DESC
Égide Thiers i Milo Battier po walce, zamiast maszerować dalej z generałem Jourdanem na wschód, zostali na polu bitwy, by szabrować. O tym, że przeszukiwali trupom kieszenie, doniosła miejscowa ludność.

#FLASHCARD_148_NAME
Marin Brugière
#FLASHCARD_148_DESC
Dylan Brugière leczył choroby kobiece w niecodzienny sposób. Oszust swoim pacjentkom wmawiał, że jedyne, co może im pomóc, to drogie lekarstwa i noc spędzona w jego towarzystwie. Na taką kurację nabrało się przynajmniej sześć kobiet.

#FLASHCARD_149_NAME
Bonnel i Lahaye
#FLASHCARD_149_DESC
Dwóch urzędników, Alfred Bonnel i Yves Lahaye, pobiło gońca, który rozlał atrament na ważne dokumenty. U ofiary stwierdziliśmy niewielkie siniaki i guza na głowie. Oskarżeni twierdzą, że nakrzyczeli na niezdarę, ale pobicia się wypierają.

#FLASHCARD_150_NAME
Grégory Courtial
#FLASHCARD_150_DESC
Biuralista bankowy Grégory Courtial oczerniał swoją służącą i oskarżał o kradzież. Jak się dowiedzieliśmy, kobieta odeszła ze służby u niego, gdyż nie mogła wytrzymać jego nachalności i chamstwa.

#FLASHCARD_151_NAME
Jordan Clérico
#FLASHCARD_151_DESC
Nieletni pastuch Jordan Clérico pędził gęsi przez paryskie ulice. Chłopak zagadał się z kimś i nie zauważył, że ptaki weszły całym stadem pod koła wozów, które musiały gwałtownie hamować. Do wypadku nie doszło jedynie dzięki łaskawemu zrządzeniu losu.

#FLASHCARD_152_NAME
Jean-Pierre Garreau
#FLASHCARD_152_DESC
Jean-Pierre Garreau nie tylko bił po twarzy pracującą dla niego dziwkę, ale też próbował zapłacić patrolowi Gwardii za bezkarność. Oferował przy tym niemałą sumę we frankach, a także usługi ofiary.

#FLASHCARD_153_NAME
Ludovic Malan
#FLASHCARD_153_DESC
Do zbrodni doszło w naszym sądzie. Kierownik archiwum, Ludovic Malan, zatrudnił na trzech różnych stanowiskach siostrę stryjeczną żony, męża córki i przyjaciela ze szkoły. Oskarżony upierał się, że tej pracy można nauczyć nawet psa i nie ma znaczenia, kogo się zatrudnia.

#FLASHCARD_154_NAME
Eugène Dumont
#FLASHCARD_154_DESC
Eugène Dumont spotkał się w swoim domu z Lambertem Maître’em na kolacji, by omówić interesy. Kiedy rozmowy zaczęły iść nie po myśli Dumonta, kazał on swojemu lokajowi, Hectorowi Bazalgette’owi, podać gościowi zatruty posiłek. Ofiara przeżyła, ale wciąż cierpi boleści.

#FLASHCARD_155_NAME
Rémy Chappuis
#FLASHCARD_155_DESC
Znany w okolicy dziwak, Rémy Chappuis, został przyłapany, gdy na targowisku po kryjomu odcinał młodej dziewczynie pukiel włosów nożyczkami. W jego domu znaleziono więcej podobnych „zdobyczy”. Ofiara i jej rodzina przekonani są, że Chappuis chciał rzucić na dziewczynę urok. 

#FLASHCARD_156_NAME
Gervais Tomas
#FLASHCARD_156_DESC
Gervais Tomas zabił we własnym warsztacie kowalskim 15-letniego syna. Nie ma świadków zdarzenia, a sprawca twierdzi, że chciał jedynie ukarać chłopaka policzkiem. Cios miał być jednak tak silny, że chłopak się wywrócił i uderzył głową o twardy kant paleniska.

#FLASHCARD_157_NAME
Loïc Maurice
#FLASHCARD_157_DESC
Baron Loïc Maurice siłą zaciągnął do sypialni i wykorzystał 12-letnią córkę kucharki. Jak dowiedzieliśmy się od matki ofiary, już wcześniej baron miał bić ją samą i inne służące, a także odmawiać ich prośbom o dni wolne, więcej świec w kuchni i lepsze jedzenie.

#FLASHCARD_158_NAME
Basile i Clélie Breguetowie
#FLASHCARD_158_DESC
Basile i Clélie Breguetowie handlowali ludzkimi szczątkami. Tłuczone na drobne kawałki kości zachwalali jako lekarstwo na suchoty. Włosy trupów polecali z kolei do okadzania mieszkań w celu wypędzenia robactwa. Nie udało się ustalić, skąd para brała swój „towar”.

#FLASHCARD_159_NAME
Bernard Beaulne
#FLASHCARD_159_DESC
Podczas ogłaszania wyroku na Louisa Dembélé, oskarżonego o pospolitą kradzież, Bernard Beaulne zaczął głośno domagać się ścięcia. Tłum dołączył do niego i nieporządki udało się uspokoić, dopiero gdy gwardziści wystrzelili w niebo na postrach.

#FLASHCARD_160_NAME
Colin Chevalier
#FLASHCARD_160_DESC
Colin Chevalier kazał swoim psom łańcuchowym rzucić się na mężczyznę, który z jakiegoś powodu przyszedł do jego wiejskiego domu. Nieznana z nazwiska ofiara została dosłownie rozszarpana. Chevalier twierdzi, że zagryziony przyszedł go okraść, ale nie ma na to świadków.

#FLASHCARD_161_NAME
Wilmart i Varlet
#FLASHCARD_161_DESC
Jules Wilmart i Vincent Varlet na zlecenie jednego z paryskich gangów przyszli odebrać dług od kilku młodych złodziejaszków z rue de Lombards. Na miejscu zastrzelili trzech dłużników. Bandytów złapano, gdy uciekali z pieniędzmi, po które przyszli.

#FLASHCARD_162_NAME
Abelin Delafose
#FLASHCARD_162_DESC
Abelin Delafose regularnie zastraszał i okradał handlarki w kilku różnych dzielnicach Paryża. Mężczyzna nie musiał się obawiać patroli Gwardii – wiemy od świadków, że dzielił się z żołnierzami łupem i w zamian mógł cieszyć się bezkarnością.

#FLASHCARD_163_NAME
Damien Badeaux
#FLASHCARD_163_DESC
W pobliżu Auxerre z transportu więźniów uciekła dwójka skazańców. Niekompetencja dowodzącego konwojem Damiena Badeaux była tak wielka, że miejscowe władze o fakcie dowiedziały się dopiero po kilku godzinach. Więźniów nie udało się złapać, a dowódca musi za to zapłacić.

#FLASHCARD_164_NAME
Valéry Chagnon
#FLASHCARD_164_DESC
Valéry Chagnon ukradł praczce porządne ubrania i odziany w nie próbował udawać kupca, by wyłudzić w jednym z paryskich banków pożyczkę na zakup towaru. Mężczyzna został ujęty na miejscu, gdy tylko urzędnik zorientował się, że oszust nie ma pojęcia o handlu.

#FLASHCARD_165_NAME
Dovera Marthe Rousselle
#FLASHCARD_165_DESC
Otumaniona proszkiem Dovera Marthe Rousselle dosłownie zasnęła na ulicznym bruku, powodując zamieszanie na drodze. Dobudzona tłumaczyła, że nie dawał jej żyć bolący ząb i dlatego przyjęła potężną dawkę lekarstwa.

#FLASHCARD_166_NAME
Denis Maret
#FLASHCARD_166_DESC
Denis Maret ukradł konia Louisa Brocharda, uwiązanego przed jednym z paryskich targowisk. Gdy właściciel zaczął go gonić, złodziej puścił się w cwał, tratując po drodze skrzynki z owocami i tłukąc butle z winem.

#FLASHCARD_167_NAME
Pierre Barbet
#FLASHCARD_167_DESC
Pierre Barbet, syn handlarza zbożem, ledwie tydzień po ślubie zdradził młodą małżonkę. Gdy ta zrobiła mu awanturę, uderzył żonę kilka razy w twarz. Kobieta natychmiast, jeszcze zakrwawiona i napuchnięta, poszła zgłosić przestępstwo Gwardii.

#FLASHCARD_168_NAME
Grégoire, Milo i Victor Cuvier
#FLASHCARD_168_DESC
Bracia Grégoire, Milo i Victor Cuvierowie mamili wiejskie kobiety pomocą przy znalezieniu pracy w mieście. Później bili je, gwałcili, zastraszali i sprzedawali do burdeli w Paryżu, Rouen i Amiens. Wiemy o przynajmniej 30 ofiarach, ale mogło ich być znacznie więcej.

#FLASHCARD_169_NAME
Anne Dujardin
#FLASHCARD_169_DESC
Anne Dujardin podpaliła dom, w którym mieszkał jej były mąż wraz z nową kobietą. Sprawczynię widziano, jak wybija okienko i wczołguje się do piwnicy tuż przed pożarem. W budynku mieszkało kilkanaście niewinnych osób. Tylko szczęście sprawiło, że nikt nie zginął.

#FLASHCARD_170_NAME
Gilbert Dumont
#FLASHCARD_170_DESC
Gilbert Dumont, radykalny zwolennik Sylvaina Maréchala, swoją uliczną przemową namówił tłum do szturmu na rezydencję armatora, Auguste’a Milleta. Tłum wdarł się do pałacyku, rozkradł meble i sprzęty, dewastując po drodze drzwi i okna, a także bijąc służbę i domowników.

#FLASHCARD_171_NAME
Jean-Guy Duclos
#FLASHCARD_171_DESC
Jean-Guy Duclos sprzedał Michaëlowi Duvergerowi pistolet, który okazał się zepsuty. Po przesłuchaniu dowiedzieliśmy się, że sprawca miał dwie identyczne sztuki broni. Gdy Duverger przetestował sprawny pistolet, Duclos podmienił go niezauważenie, zabrał pieniądze i uciekł.

#FLASHCARD_172_NAME
Jean-Luc Marais
#FLASHCARD_172_DESC
Jean-Luc Marais zaatakował wieczorem nad Sekwaną dwie kucharki. Mężczyzna najpierw krzyczał do nich i gwizdał, a potem podszedł i próbował je obłapiać. Kobiety uciekły, a niedługo później Marais został aresztowany w pobliskiej winiarni.

#FLASHCARD_173_NAME
Claude Coquelin
#FLASHCARD_173_DESC
Claude Coquelin ogłaszał, że przyjmie do pracy murarzy. Później pobierał od nich niewielkie kwoty „na narzędzia”, kazał stawić się do pracy w wyznaczonym miejscu i nigdy więcej się nie pojawiał. Oszukał w ten sposób przynajmniej cztery osoby.

#FLASHCARD_174_NAME
Francis i Josette Brugière
#FLASHCARD_174_DESC
Piekarze Francis i Josette Brugière’owie, żeby oszczędzić na wodzie ze studni czy fontanny, wypiekali chleb na wodzie prosto z rzeki. Wypieczone bochny nawet nie śmierdziały, nie wzbudziły więc podejrzeń. Nagły wzrost zachorowań na dolegliwości trawienne w okolicy doprowadził jednak po czasie do wykrycia zbrodni.

#FLASHCARD_175_NAME
Adrien Delannoy
#FLASHCARD_175_DESC
Adrien Delannoy wynajął prostytutkę, związał ją i trzy dni przetrzymywał w swoim mieszkaniu. Bił ją, ciął brzytwą i przypalał. Żeby nie krzyczała – dusił. Gdyby kobieta w końcu nie uciekła, prawdopodobnie nie wyszłaby stamtąd żywa. Na przesłuchaniu Dealnnoy nie odezwał się ani słowem.

#FLASHCARD_176_NAME
Clément Abadie
#FLASHCARD_176_DESC
Clément Abadie okradł piwnicę sąsiada. Wyniósł z niej 16 dużych słojów konfitur i wiele innych przetworów. Gdy do jego drzwi zapukała Gwardia, duża część skradzionego jedzenia została już spożyta.

#FLASHCARD_177_NAME
Lémery, Celice i Le Sueur
#FLASHCARD_177_DESC
Nadine Barreau została zgwałcona w kuchni paryskiego wyszynku. Później świadkowie zeznali, że na ulicy słychać było wołanie o pomoc, ale przechodzący obok patrol, złożony z Pascala Lémery’ego, Bernarda Celice’a i Henriego Le Sueura, nie zrobił nic, żeby pomóc ofierze.

#FLASHCARD_178_NAME
Didier Brassard
#FLASHCARD_178_DESC
Didier Brassard oskarżył swoją żonę o zdradę. Przed sądem nie udało mu się przedstawić jednak ani jednego dowodu niewierności pani Brassard. Kobieta w związku z tym oskarża męża o próbę oszustwa – tu dowodów również brak, a jakże.

#FLASHCARD_180_NAME
Germain Solé
#FLASHCARD_180_DESC
Sędzia Germain Solé przyjął łapówkę od kupca nazwiskiem Vérany, który miał oszukać kilku swoich kontrahentów. Dowodem są listy, a także duża suma pieniędzy, znaleziona w gabinecie Solégo niedługo po rozmowie z oskarżonym.

#FLASHCARD_181_NAME
Jean-Luc Courbis
#FLASHCARD_181_DESC
Jean-Luc Courbis w liście do przebywającego w Austrii brata opisał wymarsz wojsk na wschód. Co ciekawe, postanowił uznać za ważne dokładne policzenie armat i zawarcie tej informacji w liście.

#FLASHCARD_182_NAME
Guillaume Vaillancourt
#FLASHCARD_182_DESC
W odlewni Guillaume’a Vaillancourta doszło do przerażającego wypadku. Jeden z robotników został poważnie poparzony. Jego twarz wygląda w tej chwili jak u kreatury z sennego koszmaru. Pracownicy zgodnie twierdzą, że to właściciel jest odpowiedzialny za tę tragedię.

#FLASHCARD_183_NAME
Marthe Bettencourt
#FLASHCARD_183_DESC
Marthe Bettencourt, wdowa prowadząca zakład pogrzebowy, wyrywała zmarłym złote koronki ze szczęk. Sprawa wyszła na jaw, gdy Étienne Corriveau przyszedł „pożegnać się” z wujem. Młody człowiek sam chciał okraść denata i tak bardzo się zawiódł, że doniósł na Bettencourt.

#FLASHCARD_184_NAME
Paulin Solé
#FLASHCARD_184_DESC
Paulin Solé, jadąc zdecydowanie zbyt szybko z towarem, na zakręcie zgubił beczkę z winem. Nieszczęśliwie przewróciła ona i przygniotła 7-letniego chłopca, miażdżąc mu obie nogi. W tej chwili dziecko nie może chodzić.

#FLASHCARD_185_NAME
Charles Tomas
#FLASHCARD_185_DESC
Julien Boutroux i Charles Tomas pojedynkowali się w Bobigny. Boutroux nie przeżył tego starcia. Kula trafiła go prosto w oko, zabijając mężczyznę na miejscu. Obaj mężczyźni mieli sekundantów, wszystko odbyło się zgodnie z niepisanymi zasadami pojedynku, ale żony zabitego to nie obchodzi.

#FLASHCARD_186_NAME
Olivier i Lisette Béliveau
#FLASHCARD_186_DESC
Olivier Béliveau regularnie przez wiele lat wykorzystywał własne córki. Ich matka Lisette wiedziała o tym, ale niczego nie zrobiła, żeby powstrzymać męża. Obie dziewczynki zeznały, że matka sama odprowadzała je do sypialni ojca i zamykała za nimi drzwi.

#FLASHCARD_187_NAME
Marie-Christine Jacquemoud
#FLASHCARD_187_DESC
W domu Marie-Christine Jacquemoud znaleziono bullę Piusa VI, „Auctorem fidei”. Przypomnijmy, że mówimy o papieżu, który uznał króla Ludwika za męczennika i potępił rewolucję. W jakim celu ktoś mógłby czytać takie rzeczy? To chyba oczywiste.

#FLASHCARD_189_NAME
Cédric Bourbeau
#FLASHCARD_189_DESC
Cédric Bourbeau włamał się do domu państwa Augerów. Podsądny przekradł się do kuchni i położył spać w spiżarni. Kucharka zauważyła go, gdy rano próbował uciec, i zatrzymała, grożąc mu nożem. Bourbeau tłumaczył, że chciał się tylko ogrzać.

#FLASHCARD_190_NAME
Alphonse Bouhier
#FLASHCARD_190_DESC
Alphonse Bouhier zamordował wspólnika w interesach, a potem jego ciało próbował wywieźć z Paryża. Gdy gwardziści chcieli obejrzeć jego wóz, oskarżony zaoferował im bardzo pokaźną łapówkę. Zaintrygowani żołnierze znaleźli ciało i aresztowali mordercę.

#FLASHCARD_191_NAME
Wilfried Alard
#FLASHCARD_191_DESC
Wilfried Alard zgodził się wydrukować traktat niejakiego Sartre’a. W książce, której publikację wstrzymano, głoszony jest pogląd, że Francja powinna podzielić się na autonomiczne regiony, rządzone przez obywateli. Nie możemy tolerować takich wywrotowców.

#FLASHCARD_192_NAME
Gaëtan De Villiers
#FLASHCARD_192_DESC
Gaëtan De Villiers wielokrotnie twierdził publicznie, okraszając opowieści szczegółami, że sypiał z żoną znanego masarza, Hugona Vallée. Kobieta zaprzeczyła wszystkim tym rewelacjom, zarówno publicznie, jak i w czasie przesłuchania.

#FLASHCARD_193_NAME
Brunet, Paquin i Matthieu
#FLASHCARD_193_DESC
Camille Brunet, Léo Paquin i Pierre-Antoine Matthieu zwabili podstępem oficera Gwardii po służbie do niezamieszkałego, starego domu i skatowali go do nieprzytomności. Zbrodnia prawdopodobnie nie miała motywu, a przynajmniej prowadzący śledztwo oficerowie takiego nie ustalili.

#FLASHCARD_194_NAME
Hugues i Bruno Chardin
#FLASHCARD_194_DESC
15- i 16-letni Hugues i Bruno Chardinowie zabawiali się rzucaniem kamieniami w szyby domów i sklepów. Kilkakrotnie zdarzyło im się potłuc okna i uciec, zanim w końcu udało się ich złapać.

#FLASHCARD_195_NAME
André Beaux
#FLASHCARD_195_DESC
André Beaux sprzedał Pierre’owi Couturierowi za znaczną kwotę larwy jedwabników. Ostatecznie okazały się one jednak zupełnie innym, bezużytecznym gatunkiem robactwa. Oszusta złapano w trakcie ucieczki z miasta wraz z większością ukradzionej kwoty.

#FLASHCARD_196_NAME
Jérémy Loup
#FLASHCARD_196_DESC
Jérémy Loup pokłócił się z ojcem o spadek po krewnych i pchnął go cztery razy kuchennym nożem. Widząc to, obecny w domu brat oskarżonego powalił go uderzeniem stołkiem w głowę i uratował rannemu ojcu życie, tamując krwawienie i wzywając pomoc.

#FLASHCARD_197_NAME
Alceste Calvet
#FLASHCARD_197_DESC
Redaktor jednej z paryskich gazet, Alceste Calvet, pozwolił wydrukować niepodpisany imieniem i nazwiskiem tekst, krytykujący rzekomo zbyt dużą liczbę egzekucji wykonywanych we Francji. 

#FLASHCARD_198_NAME
Rose Silvestre
#FLASHCARD_198_DESC
Rose Silvestre, pracująca w szynku u Jeana-Loupa Bonhomme’a, poparzyła twarz swojego pracodawcy wrzątkiem. Kobieta tłumaczyła, że ofiara już wcześniej zachowywała się wobec niej niestosownie i że to była jedynie próba obrony przed napastliwością.

#FLASHCARD_199_NAME
Gaspard Pascal
#FLASHCARD_199_DESC
Biskup Gaspard Pascal pomógł swojemu bratankowi zdobyć stanowisko w urzędzie miejskim. Duchowny wykorzystał do zdobycia tej synekury swoje rozległe wpływy i znajomości w paryskiej administracji.

#FLASHCARD_200_NAME
Marie-Ange Halphen
#FLASHCARD_200_DESC
Praczka Marie-Ange Halphen zabiła własnego synka, rzucając nim o podłogę. Sąsiedzi mówią, że wcześniej przez kilka tygodni słyszeli płacz dziecka niemal codziennie. Sama sprawczyni upiera się, że chłopiec wypadł z jej rąk przez przypadek.

#FLASHCARD_201_NAME
Geoffroy Moineau
#FLASHCARD_201_DESC
Pułkownik Geoffroy Moineau niedaleko Verdun nakazał swoim artylerzystom przemarsz przez podmokłe łąki. W efekcie, gdy nadjechali pruscy kawalerzyści, dział nie dało się ani odprzodkować, ani zabrać ze sobą podczas ucieczki. Taka niekompetencja to zdrada.

#FLASHCARD_202_NAME
Philidor i Duverger
#FLASHCARD_202_DESC
Dwie cmentarne hieny, Marius Philidor i Abeau Duverger, pobiły się na cmentarzu nad świeżym grobem. Duverger wygrał starcie i ukradł nieboszczykowi ubrania. 

#FLASHCARD_203_NAME
René Aubert
#FLASHCARD_203_DESC
Piekarz René Aubert celowo wypiekał tylko połowę ilości chleba co dawniej, za to podniósł ceny. Na przesłuchaniu uparcie twierdził, że mąki brakuje i ceny poszły w górę. My wiemy, że korzystał z sytuacji, żeby zarobić więcej, pracując mniej.

#FLASHCARD_204_NAME
Régis Chaufourier
#FLASHCARD_204_DESC
Régis Chaufourier wzniósł toast za „naszą piękną królową Marię”. Na przesłuchaniu tłumaczył, że nie popiera powrotu monarchii, a jedynie „doceniał kobiece kształty zmarłej”. Wiemy także od świadków, że w chwili zdarzenia był pijany. 

#FLASHCARD_205_NAME
Thierry Mallette
#FLASHCARD_205_DESC
Podający się wbrew prawdzie za inżyniera Thierry Mallette podjął się kierowania budową kamienicy. Jeszcze zanim dobiegła ona końca, cała konstrukcja uległa zawaleniu. Gruzy pogrzebały kilku robotników.

#FLASHCARD_206_NAME
Anaïs Barbet
#FLASHCARD_206_DESC
Anaïs Barbet kradła chleb w piekarniach. Kiedy została złapana, krzyczała, że to dla jej głodnych dzieci. Jak jednak się dowiedzieliśmy, wypytując w jej dzielnicy, kobieta sprzedawała chleb za pół ceny w Halach i często chodziła po Paryżu na rauszu.

#FLASHCARD_207_NAME
Lorie Édouard
#FLASHCARD_207_DESC
Lorie Édouard, żona szewca Timothé Édouarda, na targu rozpowiadała obcym ludziom, że buty od konkurencyjnego szewca rozpadają się po kilku tygodniach noszenia. Kobieta na przesłuchaniu płakała i mówiła, że to mąż kazał jej to robić.

#FLASHCARD_208_NAME
Brunet, Simon i Charbonneau
#FLASHCARD_208_DESC
Trzech pracowników tartaku, Jean-François Brunet, Alban Simon i Matthieu Charbonneau, w lesie pod Paryżem zgwałciło córkę właściciela zakładu. Już wcześniej mieli odgrażać się, że jeśli nie wypłaci on zaległych pensji, zemszczą się na jego rodzinie.

#FLASHCARD_209_NAME
Jordan Maître
#FLASHCARD_209_DESC
76-letni Jordan Maître po kłótni z żoną, z którą był od 52 lat, poszedł do prostytutki. Widziano go, jak wchodzi razem z nią do jej mieszkania. Sam oskarżony twierdzi, że do niczego nie doszło, bo nie dał rady, ale jego żona wciąż podtrzymuje swoje oskarżenia.

#FLASHCARD_210_NAME
Gide i Bouhier
#FLASHCARD_210_DESC
Lydie Gide i Marie-Laure Bouhier wspólnie napadły na pijanego Thaddée Adneta i zabrały mu pieniądze. Zastraszony nożem mężczyzna oddał portfel bez walki, dzięki czemu nie odniósł żadnych obrażeń. 

#FLASHCARD_211_NAME
Jean-Guy Bruneau
#FLASHCARD_211_DESC
Zawodowy włamywacz Jean-Guy Bruneau wpadł po raz kolejny. Mężczyzna włamał się do kantoru kupieckiego i ukradł kilka tysięcy franków. Doniosła na niego jego własna konkubina, którą niedługo po napadzie oskarżony pobił w napadzie złości.

#FLASHCARD_212_NAME
Saint-Yves, Saunier i Camille
#FLASHCARD_212_DESC
Kawalerzyści Louis Saint-Yves, Didier Saunier, Amaury Camille i jeszcze kilku, których nie udało się złapać, podczas walk we Flandrii odłączyli się samowolnie od oddziału. Żołnierze sterroryzowali obsługę przydrożnego szynku, zgwałcili służące, trzy dni pili i wrócili do oddziału.

#FLASHCARD_213_NAME
Carole Bissonnette
#FLASHCARD_213_DESC
Carole Bissonnette ukrywała na swoim strychu księdza, Yvona Dubois, odmawiającego złożenia przysięgi i wyrzuconego wyrokiem sądu z kraju. Oskarżamy ją o umyślną walkę z rewolucją.

#FLASHCARD_214_NAME
Carrel i Crozier
#FLASHCARD_214_DESC
Arnaud Carrel i Théodore Crozier sprzedali dużą partię wina lokalnemu handlarzowi. Podczas zawierania transakcji dali mu skosztować towaru z kilku oznaczonych beczek. Później okazało się, że we wszystkich pozostałych zamiast wina znajdowała się woda z rzeki.

#FLASHCARD_215_NAME
Vincent Duval
#FLASHCARD_215_DESC
Vincent Duval, uliczny sprzedawca mięsa, został okradziony przez grupę wyrostków. Gdy wezwany na miejsce patrol Gwardii nie złapał złodziei, Duval zwymyślał żołnierzy. Oskarżony wymachiwał agresywnie rękoma i groził. Uspokoiły go dopiero kajdanki.

#FLASHCARD_216_NAME
Delisle i Blondeau
#FLASHCARD_216_DESC
Jedna z prostytutek z burdelu Gaëtana Delisle’a i Paula Blondeau została pobita na śmierć i wyrzucona na ulicę z powozu. Jej koleżanki milczą na ten temat, ale dotarliśmy do jednego ze stałych klientów. Mówił on, że kobieta chciała odejść z „pracy”. Jesteśmy pewni, że winni są właściciele interesu.

#FLASHCARD_217_NAME
Hector Sartre
#FLASHCARD_217_DESC
Baron Hector Sartre ukradł cenny obraz z domu zmarłego wuja, dokąd przybył, by złożyć kondolencje wdowie. Złodziej przyznał się i tłumaczył, że jego ciotka sprzedałaby obraz, a on chciał go zachować dla rodziny.

#FLASHCARD_218_NAME
Armand Lebas
#FLASHCARD_218_DESC
Armand Lebas, czyściciel kanałów, dopuścił do powstania zatoru, który zablokował przepływ nieczystości. W efekcie cuchnąca woda i ekskrementy wylały się na jeden z miejskich placów. Możemy tylko zgadywać, jak wiele chorób spowodowało to zaniedbanie.
