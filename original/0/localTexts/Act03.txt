$LETTER_H_03_01_01_MAIN
Obywatelu,

dostałeś zapewne swoją kopię Deklaracji praw kobiet. Spotkajmy się dzisiaj wieczorem, bym mogła wyłożyć Ci nasze oczekiwania.
$LETTER_H_03_01_01_SENDER
Germain de Staël

$LETTER_H_03_01_02_MAIN
I
Kobiety rodzą się wolne i winne być równe w swych prawach mężczyznom. Społeczne dystynkcje mogą powstawać jedynie na podstawie obopólnie zaakceptowanej konieczności.

V
Prawa natury i rozumu sprzeciwiają się wszelkim czynom szkodliwym dla społeczeństwa. Niczego, co nieobjęte tymi prawami – jakkolwiek byłyby mądre i boskie – nie można powstrzymywać, a do czynów niewynikających z nakazów owych praw nikogo nie wolno zmuszać.

VI
Obowiązujące prawo winno odzwierciedlać powszechną wolę społeczeństwa. Wszystkie obywatelki i wszyscy obywatele powinni uczestniczyć w tworzeniu prawa, bezpośrednio lub poprzez swoich przedstawicieli. Wszyscy obywatele, niezależnie od płci, muszą być równi w świetle prawa i mieć wynikającą z własnych kompetencji możliwość sprawowania tych samych urzędów publicznych i funkcji, przyznawanych jedynie na podstawie cnót i innych predyspozycji.

$LETTER_H_03_01_03_MAIN
X
Nikt nie powinien być prześladowany z powodu własnych myśli i przekonań. Skoro kobietom przyznaje się wstęp na szafot, to powinny móc stawać również na trybunie, pod warunkiem że ich przemowy nie zakłócają określonego przez prawo porządku publicznego.

XI
Nieskrępowana wolność wyrażania myśli i przekonań to jedno z najcenniejszych praw posiadanych przez kobiety, gdyż pozwala na wskazywanie prawowitych ojców ich dzieci. Każda obywatelka ma prawo powiedzieć: „Jestem matką twojego dziecka”. Żadne prymitywne uprzedzenia nie mogą zmusić jej do ukrycia prawdy, a ona sama musi odpowiadać za nadużycia tej wolności w przypadkach zdefiniowanych przez prawo.

$LETTER_H_03_01_04_MAIN
Posłowie:

Powstańcie, kobiety! W całym wszechświecie dzwon rozumu bije na trwogę. Znajcie swoje prawa. Potężne imperium natury nie będzie dłużej krępowane uprzedzeniami, fanatyzmem, przesądami i kłamstwem. Płomień prawdy rozwiał mgłę głupoty i uzurpacji. Zniewolony mężczyzna pomnożył swe siły, ale dopiero dzięki wam wyzwolił się z kajdan. Teraz, gdy odzyskał wolność, stał się niesprawiedliwy dla swych towarzyszek. Och, kobiety! Kiedy w końcu przejrzycie na oczy? Jakie plony zebrałyście z tej rewolucji? Jeszcze jawniejsze szyderstwa i jeszcze większą wzgardę. Jedyne, nad czym miałyście władzę przez całe wieki zepsucia, to słabości mężczyzn. Czego lękacie się w dążeniu do tak doniosłego, popartego prawami natury celu, jakim jest odzyskanie własnego dziedzictwa? Frazesów prawodawcy z wesela w Kanie Galilejskiej?
$LETTER_H_03_01_05_MAIN
Czy lękacie się, że nasi francuscy prawodawcy – obrońcy moralności usidlonej przez przestarzałe polityczne konwencje – powiedzą wam: „Kobiety, czy mamy z wami coś wspólnego?”. Na to odpowiemy im: „Wszystko”. A jeśli w swojej słabości upierać się będą, by wbrew własnym zasadom umacniać te mylne przekonania, śmiało sprzeciwcie się potęgą rozumu ich pustej, wywyższonej marności. Zjednoczcie się pod sztandarem filozoficznych ideałów, wyzwólcie całą potęgę swego ducha, a wkrótce ujrzycie tych apodyktycznych mężczyzn nie u swych stóp, jako poniżonych czcicieli, lecz obok siebie, jako równych ludzi, z dumą dzielących się bogactwami Istoty Najwyższej. Nie zważajcie na żadne przeszkody, gdyż drzemie w was siła, dzięki której pokonacie je i dosięgniecie wyzwolenia. Musicie tego tylko chcieć. Ruszmy naprzód, pamiętając, jak rozpaczliwą pozycję kobiety zajmowały niegdyś w społeczeństwie. Zważywszy, że właśnie trwają debaty na temat systemu edukacji, przekonajmy się, czy nasi światli prawodawcy wykażą się rozsądkiem, rozpatrując sprawę edukacji kobiet.
$LETTER_H_03_01_06_MAIN
W przeszłości kobiety wyrządzały więcej szkody niż pożytku. Jedyne, czym dysponowały, to przymus i manipulacja. Co siłą im zabierano, odzyskiwały podstępem, a gdy zmuszone były do posługiwania się urokiem, nawet najcnotliwsi z mężów nie mogli mu się oprzeć. I miecz, i trucizna poddawały się ich woli. Władały nie tylko zbrodnią, ale i cnotą. Rząd francuski w większym stopniu niż jakikolwiek inny przez wieki opierał się na nocnej administracji kobiet. Żadne sekrety nie były w stanie oprzeć się przenikliwej naturze buduarów. Ambasadorzy, oficerowie, prezydenci, biskupi, kardynałowie i pozostali o wszelkich innych świeckich i sakralnych tytułach, podkreślających męską głupotę, ulegają chciwości i ambicji naszej płci – niegdyś bezecnej, lecz szanowanej, po rewolucji zaś zbożnej, lecz wzgardzonej.


$LETTER_H_03_02_01_MAIN
Odchodzę. Muszę wyrwać naszego syna z tego chorego miasta. Nie szukaj nas.
$LETTER_H_03_02_01_001_SENDER
Mathilde

$LETTER_H_03_03_01_MAIN
Drogi obywatelu,
	
przede wszystkim dziękujemy. Wreszcie możemy poczuć, że ktoś nas wysłuchał. Pomożemy mężczyznom w walce!

$LETTER_H_03_03_01_SENDER
Kobiety Paryża.