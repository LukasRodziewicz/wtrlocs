$CUT_21_DISC_TINVILLE_001_JUDGE
Proszę mi wybaczyć to drobne spóźnienie.
$CUT_21_DISC_TINVILLE_002_TINVILLE
Uraził Wysoki Sąd tylko moją ciekawość, bo nie mogę odgadnąć, czym zasłużyłem sobie na to zaproszenie.
$CUT_21_DISC_TINVILLE_003_JUDGE
Słyszałeś zapewne o plotkach dotyczących arcybiskupa Gobela…
$CUT_21_DISC_TINVILLE_004_TINVILLE
Teraz, Alexisie, bodziesz boleśnie w moją inteligencję. Wiemy oboje, że to ty jesteś autorem donosu…
$CUT_21_DISC_TINVILLE_005_JUDGE
Skąd ta pewność?
$CUT_21_DISC_TINVILLE_006_TINVILLE
Nie jestem głupcem. Wyeliminowałeś Rolanda i Pache’a. Teraz próbujesz dobrać się do Gobela, choć nie wiem dlaczego. Nie obchodzi mnie to jednak… 

$CUT_21_DISC_TINVILLE_007_JUDGE_AGGR
Dopóki rachunek zysków po twojej stronie jest na plusie. Są jednak ludzie, których obchodzi sprawiedliwość.
$CUT_21_DISC_TINVILLE_008_JUDGE_MANI
Tak, wiem. Dbasz o swoją korzyść w każdej sytuacji. A korzyści z dobrego rozegrania partii z Gobelem mogą przerosnąć wyobraźnię. 
$CUT_21_DISC_TINVILLE_009_JUDGE_JOKE
Tak, wiemy, o co się troszczysz. Nie oceniam tego. Gobel ma tak samo. Pytanie, kto pierwszy za swoje egoistyczne podejście trafi na gilotynę.
$CUT_21_DISC_TINVILLE_010_JUDGE_HUMI
Zwracam się do ciebie, bo słowami podczas rozpraw przekonałeś mnie do swojej mądrości. Nie możemy pozwolić, żeby Gobel lał do uszu Francuzów opowieści o cnocie i powściągliwości, kiedy sam ma na sumieniu takie występki.
$CUT_21_DISC_TINVILLE_011_TINVILLE_DOUB
Co mnie obchodzi czyjś bachor? Kraj płonie przez rebelię w Wandei, a ja mam się zajmować czymś takim? Nieślubne dziecko w Paryżu – a to nowość…
$CUT_21_DISC_TINVILLE_012_TINVILLE_IRRI
Jeśli Gobel czymś ci podpadł, to twoja sprawa. Ja nie widzę powodu, by ruszać być może najbardziej wpływową postać w tym mieście. Właśnie ze względu na rachunek zysków i strat.

$CUT_21_DISC_TINVILLE_013_JUDGE_AGGR
Widziałeś, co się dzieje na ulicach. Ta zła krew musi gdzieś znaleźć ujście, a ty będziesz czekał, bo nie kalkuluje ci się wysiłek? A wbicie głowy na pikę przez motłoch wyceniasz jako zysk czy stratę? 
$CUT_21_DISC_TINVILLE_014_JUDGE_MANI
Gobel nie jest głupi, dobrze czyta nastroje. Wie, że teraz bezpiecznie jest wyraźnie ustawić się po stronie sprawiedliwych. A to wymaga zepchnięcia kogoś na stronę tych złych. Masz pewność, że nie padnie na ciebie?
$CUT_21_DISC_TINVILLE_015_JUDGE_JOKE
Najwidoczniej jesteś najtwardszym mężczyzną w Paryżu. Nie rusza cię tłum, wśród którego wróciła moda na obcinanie głów ważniakom. Wystarczy, że Gobel zawoła z ambony, że Tinville zamiast skazywać przestępców, hula za państwowe pieniądze w burdelu, i pach… głowa spadła.
$CUT_21_DISC_TINVILLE_016_JUDGE_HUMI
Wierzę w twój rozsądek. Spójrz: Gobel włada duszami tysięcy paryżan, którzy szukają kogoś, kto odpowie za rebelię w Wandei i na południu. Musi wyklarować się złoczyńca, a ty jesteś zbyt rozsądny, by oddać ten wybór w ręce losu.
$CUT_21_DISC_TINVILLE_017_TINVILLE_SATI
Masz dar przekonywania. Słucham dalej.
$CUT_21_DISC_TINVILLE_018_TINVILLE_INTR
W tym, co mówisz, jest trochę sensu. Ludzie faktycznie są teraz przepełnieni negatywnymi myślami.
$CUT_21_DISC_TINVILLE_019_TINVILLE_DOUB
Twoja troska o moją karierę i życie jest ujmująca. Ale wątpię, żeby zagrażała mi którakolwiek z wymienionych przez ciebie rzeczy. Służę dobrze Francji i ona to wie.
$CUT_21_DISC_TINVILLE_020_TINVILLE_IRRI
Gdybym cię nie znał, tobym powiedział, że przemawia przez ciebie szlachetność. Niestety, znam cię wystarczająco dobrze, żeby wiedzieć, że chodzi ci o coś więcej.

$CUT_21_DISC_TINVILLE_021_JUDGE_AGGR
Zależy ci na karierze, nie zaprzeczaj. Nikt nie idzie w górę w tym mieście bez wiedzy i aprobaty arcybiskupa. Będziesz całował buty osoby, która oportunizmem przerasta nawet ciebie!
$CUT_21_DISC_TINVILLE_022_JUDGE_MANI
Jeśli liczysz na szybki awans, to możesz o tym zapomnieć. Doszedłeś do poziomu, powyżej którego o twoim rozwoju będą decydować tacy jak on. Jemu będziesz wyświadczał przysługi, których cennik jest wyższy niż mój. Zamiast tego mógłbyś pokazać siłę, zasygnalizować, że sam kujesz swój los.
$CUT_21_DISC_TINVILLE_023_JUDGE_JOKE
Najwidoczniej nie przejmujesz się faktem, że ten człowiek będzie decydował o twojej karierze. Nie przejmujesz się tym, że dla miasta jesteś po prostu kolejnym adwokatem, których pełno. A chciałem ci otworzyć drogę do bycia kimś ważnym…
$CUT_21_DISC_TINVILLE_024_JUDGE_HUMI
Zasługujesz na coś więcej niż tylko stanowisko prokuratora. Możesz być symbolem sprawiedliwości. Gobel nie pozwoli ci się wybić, jego nie interesuje twój talent, ale giętkość twojego kręgosłupa, kiedy będziesz bił przed nim pokłony. 

$CUT_21_DISC_TINVILLE_025_JUDGE_AGGR
Gobel to szuja i dziwkarz. Oficjalnym ogłoszeniem śledztwa damy mu szansę zachowania się, jak należy. Jeśli tego nie zrobi – na gilotynę!
$CUT_21_DISC_TINVILLE_026_JUDGE_MANI
Każdy powinien mieć szansę odkupienia win, szczególnie chrześcijanin, jakim jest Gobel. Lepiej, żebyśmy to my ujawnili ten wątek, niż żeby zrobił to ktoś, kto wykorzysta go przeciw Francji.
$CUT_21_DISC_TINVILLE_027_JUDGE_JOKE
Jeśli Gobel nie ma nic na sumieniu, śledztwo to wykaże, czyż nie? W przeciwnym wypadku dostanie szansę zachowania się, jak należy, i wszyscy będą zadowoleni.
$CUT_21_DISC_TINVILLE_028_JUDGE_HUMI
Każdy chrześcijanin powinien otrzymać szansę na odkupienie win. Gobel, jako hierarcha, powinien to zrobić otwarcie, co ukoi dusze mieszkańców Paryża i może uratuje głowy wielu niewinnym. 
$CUT_21_DISC_TINVILLE_029_TINVILLE_SATI
Dobrze, dobrze. Nie musisz mnie już dalej przekonywać. Zobaczę co da się zrobić.
$CUT_21_DISC_TINVILLE_030_TINVILLE_INTR
Przyznaję, że przemawiają do mnie twoje argumenty. Przyjrzę się temu tematowi.
$CUT_21_DISC_TINVILLE_031_TINVILLE_DOUB
Nadal uważam, że nie mówisz mi wszystkiego, a nie ruszę na Gobela pełen wątpliwości. Zbyt daleko zaszedłem, by tak ryzykować.
$CUT_21_DISC_TINVILLE_032_TINVILLE_IRRI
Nadal uważam, że nie mówisz mi wszystkiego. Czym tak nadepnął ci na odcisk? Albo nie mów - lepiej za dużo nie wiedzieć.

$CUT_21_DISC_TINVILLE_033_TINVILLE_DOUB_IRRI
Przyznaj, że nie rozegrałeś tej rozmowy najlepiej. Wiedz jednak, że nie mam serca z kamienia. Zagrajmy. Jeśli mnie pokonasz, poprowadzę oficjalne śledztwo przeciwko Gobelowi. Skoro spryt cię opuścił, to może przynajmniej szczęście ci sprzyja.
$CUT_21_DISC_TINVILLE_034_TINVILLE_WIN
Może to i lepiej, że szczęście jest po twojej stronie, skoro chcesz rzucić wyzwanie Gobelowi.
$CUT_21_DISC_TINVILLE_035_TINVILLE_DEFEAT
Widzisz, nawet szczęście się od ciebie odwróciło. Pozwolę sobie nie pójść za twoimi namowami. Nie będzie oficjalnego śledztwa.

$CUT_21_DISC_TINVILLE_TOPIC_001
Jeśli Gobel ma dziecko, to trzeba ujawnić jego hipokryzję.
$CUT_21_DISC_TINVILLE_TOPIC_002
W tym czasie lepiej wyraźnie pokazać, kto jest sprawiedliwy…
$CUT_21_DISC_TINVILLE_TOPIC_003
To człowiek mający duży posłuch u ludzi.
$CUT_21_DISC_TINVILLE_TOPIC_004
Gobel powinien dostać szansę zachowania się właściwie.