$GEN_059_DOC_1_HEADER
Sporządził: Nathan d’Essiraf
$GEN_059_DOC_1_00
	Anna de Korff, 67-letnia <a name="1" class="hidden">wdowa</a>, obecnie posiadaczka ogromnego majątku odziedziczonego po mężu, baronie Clichy. Przed rewolucją była jedną z <a name="3" class="hidden">zaufanych dwórek</a> Marii Antoniny. Po wydarzeniach roku 1789 zaniechała kontaktów z dworem, jednak od niedawna stała się częstym bywalcem w <a name="4" class="hidden">Tuileries</a>, gdzie przetrzymywano rodzinę królewską. Była uczestnikiem spisku hrabiego Fersena, mającego na celu zorganizowanie ucieczki rodziny królewskiej z Tuileries.
$GEN_059_DOC_1_01
	De Korff na polecenie Fersena miała zakupić na swoje nazwisko <a name="6" class="hidden">nową karetę</a> w zakładzie Jeana Louisa – 6-osobową berlinę, zdolną wywieźć rodzinę królewską z Paryża. Kamerdyner baronowej, Gendr, zeznał, że kareta ta została przekazana hrabiemu na krótko przed ucieczką monarchów. 
$GEN_059_DOC_1_02
	Jak już powszechnie wiadomo, Fersen powoził nią osobiście w stroju stangreta aż do Bondy. Co istotne, po zatrzymaniu uciekinierów w Varennes przy Marii Antoninie odnaleziono <a name="7" class="hidden">świeżo wystawiony paszport</a> na nazwisko Anny de Korff, którym królowa posługiwała się w trakcie podróży.
$GEN_059_DOC_1_03
	Paryskie ulice aż huczą od plotek. Mówią, że Anna postanowiła pomóc hrabiemu nie tyle z powodu sympatii do monarchii, ile ze względu na łączący ich niegdyś romans i <a name="8" class="hidden">nieugaszoną chuć</a> podstarzałej arystokratki.
$GEN_059_DOC_1_04
Dowody:
<a name="9" class="hidden">Rachunek</a> wystawiony przez Jeana Louisa
$GEN_059_DOC_2_TOOLTIP
Rachunek
$GEN_059_DOC_2_00
Szanowna Baronowo!
    
	Kareta typu berlina na Pani szczególne zamówienie jest gotowa. Podane przez Panią wytyczne zostały w pełni zrealizowane. Kwotę 70 tysięcy franków proszę przesłać z pomocą Duranda.
    
    Zawsze oddany,
    J.L.

$GEN_059_OnStart_00
Zwolenniczka tyranii!
$GEN_059_OnStart_01
Proszę się przedstawić.
$GEN_059_OnStart_02
Baronowa Anna de Korff.
$GEN_059_OnStart_03
Anno de Korff, zostaliście oskarżeni o współudział w spisku mającym na celu wywiezienie za granicę rodziny królewskiej. Czy przyznajecie się do winy?
$GEN_059_OnStart_04
Wysoki Sądzie, to jakaś absurdalna pomyłka! Nie mam z tą sprawą nic wspólnego!
$GEN_059_OnStart_05
Dowody świadczą przeciwko wam.
$GEN_059_OnStart_06
To niemożliwe!
$GEN_059_OnGuilty_00
Skazuję Annę de Korff na śmierć na gilotynie! Wyprowadzić skazaną.
$GEN_059_OnGuilty_01
Tak kończą wszyscy zwolennicy Capeta!
$GEN_059_OnGuilty_02
Brawo!
$GEN_059_OnPrison_00
Skazuję Annę de Korff na więzienie! Wyprowadzić skazaną.
$GEN_059_OnPrison_01
Co takiego?!
$GEN_059_OnPrison_02
I gdzie tu sprawiedliwość?!
$GEN_059_OnNotGuilty_00
Wyrok w sprawie Anny de Korff brzmi: niewinna! Wyprowadzić podsądną.
$GEN_059_OnNotGuilty_01
Skandal! Zdrada!
$GEN_059_OnNotGuilty_02
A może ty też jesteś w zmowie z Fersenem?!
$GEN_059_02x06_00_QTitle
Ile karet oskarżona ma w swojej powozowni?
$GEN_059_02x06_00_00
Ile karet oskarżona ma w swojej powozowni?
$GEN_059_02x06_00_01
O ile mnie pamięć nie myli, to trzy.
$GEN_059_02x06_00_02
My nie pamiętamy, kiedy jedliśmy mięso, ona – ile ma karet!
$GEN_059_02x06_00_03
Po co zatem oskarżona zamawiała dodatkowy powóz w zakładzie Jeana Louisa? Trzy karety to dość jak na samotną wdowę.
$GEN_059_02x06_00_04
Łaskawy sądzie, bo pozwalał mi na to posiadany majątek. Odkąd to wydawanie pieniędzy, choćby na kobiece kaprysy, jest przestępstwem?
$GEN_059_02x06_00_05
Odkąd służą realizacji spiskowych zamierzeń hrabiego Fersena. Wiemy, że to na jego polecenie oskarżona zakupiła karetę.
$GEN_059_02x06_00_06
Nic podobnego! Zleciłam jej wykonanie z myślą o własnej podróży do Montmédy!
$GEN_059_06x09_01_QTitle
Proszę opisać karetę zamówioną w zakładzie Jeana Louisa.
$GEN_059_06x09_01_00
Proszę opisać karetę zamówioną w zakładzie Jeana Louisa.
$GEN_059_06x09_01_01
To była bardzo luksusowa berlina koloru zielono-cytrynowego.
$GEN_059_06x09_01_02
Czyli taka, jakiej użyto do porwania rodziny królewskiej. Co się z nią obecnie dzieje?
$GEN_059_06x09_01_03
Zaręczam, że nie mam nic wspólnego z ucieczką Ludwika XVI i jego małżonki z Tuileries!
$GEN_059_06x09_01_04
Proszę odpowiedzieć na pytanie!
$GEN_059_06x09_01_05
Cóż… Ja… ja ją wypożyczyłam hrabiemu Fersenowi… Ale klnę się na wszystkie świętości – nie wiedziałam, do czego ten łajdak jej naprawdę użyje!
$GEN_059_06x09_01_06
Ciekawe, kto ci w to uwierzy?!
$GEN_059_06x09_01_07
A do czego według oskarżonej miał jej użyć?
$GEN_059_06x09_01_08
Powiedział, że miał z niej korzystać ambasador Szwecji. Jak miałam nie uwierzyć hrabiemu?
$GEN_059_05x07_02_QTitle
Jakim sposobem paszport oskarżonej znalazł się w posiadaniu Marii Antoniny?
$GEN_059_05x07_02_00
Jakim sposobem paszport oskarżonej znalazł się w posiadaniu Marii Antoniny?
$GEN_059_05x07_02_01
Ten paszport został skradziony z mego mieszkania i na pewno stoi za tym hrabia Fersen!
$GEN_059_05x07_02_02
Rozumiem, że oskarżona zgłosiła kradzież odpowiednim organom?
$GEN_059_05x07_02_03
Poleciłam zrobić to mojemu kamerdynerowi Gendrowi.
$GEN_059_05x07_02_04
To ciekawe, bo tego typu zgłoszenie nigdy nie wpłynęło do paryskiej policji.
$GEN_059_05x07_02_05
Nie wiem, co powiedzieć… Nie rozumiem, dlaczego Gendr nie wykonał mojego polecenia…
$GEN_059_05x07_02_06
I nie dopilnowała tego obywatelka?
$GEN_059_05x07_02_07
Mam tyle spraw na głowie, czasem można o czymś zapomnieć.
$GEN_059_05x07_02_08
Jacy zapracowani ci nasi bogacze, nie?
$GEN_059_04x07_03_QTitle
Jaki był cel odwiedzin oskarżonej u rodziny królewskiej w Tuileries?
$GEN_059_04x07_03_00
Jaki był cel odwiedzin oskarżonej u rodziny królewskiej w Tuileries?
$GEN_059_04x07_03_01
Był on wyłącznie towarzyski. Jako osoba starsza niestety cierpię w Paryżu straszną samotność.
$GEN_059_04x07_03_02
To dość dziwne, zważywszy na odcięcie się oskarżonej od królewskiego dworu po wybuchu rewolucji.
$GEN_059_04x07_03_03
Zanim umrę, chciałam odwiedzić ludzi, z którymi niegdyś spotykałam się w Wersalu. Czy to coś złego?
$GEN_059_04x07_03_04
I to właśnie w czasie takich odwiedzin oskarżona przekazała Marii Antoninie swój paszport?
$GEN_059_04x07_03_05
Absolutnie nie! Cały czas towarzyszył nam strażnik królowej i patrzył na ręce! Ci potworni ludzie nie odstępują jej na krok. Biedna, udręczona kobieta.
$GEN_059_04x07_03_06
A jednak jakimś cudem paszport oskarżonej znalazł się u królowej.
$GEN_059_04x07_03_07
Nie miałam z tym nic wspólnego!
$GEN_059_03x05_04_QTitle
W pośpiechu oskarżona postarała się o nową karetę i paszport. Po co?
$GEN_059_03x05_04_00
W pośpiechu oskarżona postarała się o nową karetę i paszport. Po co?
$GEN_059_03x05_04_01
Na zaproszenie pani de Gasperi planowałam wycieczkę do Montmédy.
$GEN_059_03x05_04_02
To ciekawy zbieg okoliczności, bo właśnie tam miała zostać wywieziona rodzina królewska!
$GEN_059_03x05_04_03
Ale nadal to tylko zbieg okoliczności, a te z założenia są ciekawe i dziwne.
$GEN_059_03x05_04_04
Ona z nas drwi!
$GEN_059_05x08_05_QTitle
Co łączy oskarżoną z hrabią Fersenem?
$GEN_059_05x08_05_00
Co łączy oskarżoną z hrabią Fersenem?
$GEN_059_05x08_05_01
Tylko przyjaźń, łaskawy sądzie. W moim wieku na nic innego ze strony mężczyzn nie mogę liczyć… Niestety.
$GEN_059_05x08_05_02
Kiedyś jednak łączyło was więcej?
$GEN_059_05x08_05_03
Nie tak wiele, jak opowiadali na dworze.
$GEN_059_05x08_05_04
Ale znaliście się dobrze.
$GEN_059_05x08_05_05
Można tak powiedzieć. Ufałam temu człowiekowi, a teraz przez niego na starość wylądowałam w celi.
$GEN_059_03x04_06_QTitle
Co sądzi oskarżona o monarchii?
$GEN_059_03x04_06_00
Co sądzi oskarżona o monarchii?
$GEN_059_03x04_06_01
Nie znam się na polityce, ale popieram rewolucję, jeśli o to sąd pyta.
$GEN_059_03x04_06_02
Dlatego właśnie porzuciła oskarżona dwór?
$GEN_059_03x04_06_03
To była zupełnie inna historia, nie miała nic wspólnego z polityką.
$GEN_059_03x04_06_04
A z czym?
$GEN_059_03x04_06_05
Zupełnie bez podstaw oskarżono mnie o mały skandal związany z pewnym żonatym generałem.
$GEN_059_03x04_06_06
Czy mimo to wciąż miała oskarżona dobre stosunki z żoną obywatela Capeta? Na tyle dobre, żeby jej pomóc?
$GEN_059_03x04_06_07
Co najwyżej modlitwą. W moim wieku nie ma już sił na spiski i knowania.
$GEN_059_01x06_07_QTitle
Po co samotnej kobiecie powóz na aż sześć osób?
$GEN_059_01x06_07_00
Po co samotnej kobiecie powóz na aż sześć osób?
$GEN_059_01x06_07_01
Ponieważ samotna kobieta pragnie podróżować w towarzystwie – wciąż mam kogo zaprosić na wspólną przejażdżkę.
$GEN_059_01x06_07_02
Albo macie możliwość za pomocą tego powozu porwania rodziny królewskiej, liczącej akurat sześć osób.
$GEN_059_01x06_07_03
Nie tylko ja jestem w tym mieście posiadaczką 6-osobowej berliny, Wysoki Sądzie.
$GEN_059_01x06_07_04
Ale inni właściciele nie organizują spisków przeciwko narodowi…
$GEN_059_01x06_07_05
Nie przy użyciu powozów.
$GEN_059_01x06_07_06
Tak, wszyscy jesteśmy otoczeni przez żmije!
$GEN_059_KEY_01
67-letnia wdowa 
$GEN_059_KEY_02
Ogromny majątek
$GEN_059_KEY_03
Zaufana dwórka
$GEN_059_KEY_04
Bywalczyni w Tuileries
$GEN_059_KEY_05
Zorganizowanie ucieczki
$GEN_059_KEY_06
Nowa kareta
$GEN_059_KEY_07
Nowy paszport królowej
$GEN_059_KEY_08
Żądze oskarżonej
$GEN_059_KEY_09
Rachunek za wykonanie pojazdu

$GEN_059_LastDialog_00
Dlaczego chcecie mnie zabić? Gdzie są wasze dowody?

$GEN_059_UNIQUE_QUESTION_00
Po co podsądnej były paszport i kareta?
$GEN_059_UNIQUE_ANSWER_CORRECT_00_00
Planowała wycieczkę do Montmédy.
$GEN_059_UNIQUE_ANSWER_NOT_CORRECT_00_00
Chciała odwiedzić rodzinę w Rouen.
$GEN_059_UNIQUE_ANSWER_NOT_CORRECT_00_01
Jechała kupić dom w Marsylii.

$GEN_059_UNIQUE_QUESTION_01
Kto według zeznań miał korzystać z pojazdu wdowy?
$GEN_059_UNIQUE_ANSWER_CORRECT_01_00
Ambasador Szwecji.
$GEN_059_UNIQUE_ANSWER_NOT_CORRECT_01_00
Jej brat.
$GEN_059_UNIQUE_ANSWER_NOT_CORRECT_01_01
Generał Aldric.

$GEN_059_UNIQUE_QUESTION_02
Gdzie znaleziono paszport Anny de Korff?
$GEN_059_UNIQUE_ANSWER_CORRECT_02_00
Przy Marii Antoninie.
$GEN_059_UNIQUE_ANSWER_NOT_CORRECT_02_00
Przy hrabim Fersenie.
$GEN_059_UNIQUE_ANSWER_NOT_CORRECT_02_01
Przy służącym królowej.


