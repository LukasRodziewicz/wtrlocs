$GEN_035_DOC_01_HEADER
Sporządził: Nathan d’Essiraf
$GEN_035_DOC_01_00
	Przed sądem za <a name="1" class="hidden">sprowokowanie zamieszek</a> na <a name="2" class="hidden">targowisku przy rue Cler</a> staje Fabrice Cerdan. Oskarżony to 18-letni czeladnik krawiecki, od dziecka pracujący dla Morela Gareau, niegdysiejszego osobistego krawca baronowej de Ronsard. W konsekwencji wydarzeń, do których doprowadził podsądny, doszło do ciężkiego <a name="3" class="hidden">pobicia sierżanta Gwardii Narodowej</a> Charles’a Le Vau. Sam Cerdan także brał udział w zamieszkach. Pojmano go w ich trakcie, i to – co najdziwniejsze – <a name="4" class="hidden">przebranego za kobietę</a>.
$GEN_035_DOC_01_01
	Cerdana obciążają  przede wszystkim <a name="5" class="hidden">zeznania handlarki zieleniną</a> Sylvie Martin, którą gwardziści siłą odciągali od maltretowanego sierżanta Le Vau, ale także innych uczestników zamieszek, z których – co dość nietypowe – większość stanowiły kobiety.
$GEN_035_DOC_01_02
	Według zeznań Martin czeladnik krawiecki krążył przebrany za kobietę pomiędzy straganami i głośno oraz dramatycznie opowiadał przy tym, jakoby sierżant Le Vau miał <a name="6" class="hidden">próbować go zgwałcić</a>, za co nie może doprosić się sprawiedliwości u jego zwierzchników.  
$GEN_035_DOC_01_03
	W efekcie zebrane na targowisku kobiety, w tym Sylvie Martin, w geście solidarności rzuciły się na nadciągającego z pieszym patrolem sierżanta Le Vau. Żołnierze, zaskoczeni napaścią ze strony kobiet, dali się rozbroić i pobić. Cerdan miał brać czynny udział w znęcaniu się nad gwardzistą. Mówiąc ściślej, kopał go w krocze. Choć sprawa może wydawać się błaha, poszkodowany odniósł poważne obrażenia.
$GEN_035_DOC_01_04
	Gwardia Narodowa oraz część deputowanych żądają dla prowokatora zamieszek bezwzględnej kary śmierci.
$GEN_035_OnStart_00
Zboczeniec! W babskich fatałaszkach lata!
$GEN_035_OnStart_01
Przyznam, że nieczęsto trafiają się tutaj takie indywidua. Proszę się przedstawić.
$GEN_035_OnStart_02
No więc… Cerdan jestem. Fabrice Cerdan, łaskawy sądzie.
$GEN_035_OnStart_03
Na pewno?
$GEN_035_OnStart_04
Fabrice, Fabrice, chłop, jak trzeba. Znaczy czeladnik krawiecki. A ta suknia to tylko tak… dla żartu.
$GEN_035_OnStart_05
Spodziewam się, że żartem dla oskarżonego są także stawiane mu zarzuty nawoływania do linczu na podoficerze Gwardii Narodowej i aktywny udział w tymże.
$GEN_035_OnStart_06
Jako prokurator za napaść na żołnierza Republiki żądam najwyższej możliwej kary.
$GEN_035_OnStart_07
Napaść? Ja na nikogo tak naprawdę to nie napadałem, proszę mi uwierzyć.
$GEN_035_OnStart_08
A kto na targowisko przybiegł, o Le Vau krzyczał, że zgwałcił?!
$GEN_035_OnGuilty_00
Skazuję obywatela Fabrice’a Cerdana na śmierć na gilotynie! Wyprowadzić skazanego.
$GEN_035_OnGuilty_01
Brawo!
$GEN_035_OnGuilty_02
Tam jest jego miejsce!
$GEN_035_OnPrison_00
Skazuję obywatela Fabrice’a Cerdana na więzienie! Wyprowadzić skazanego.
$GEN_035_OnPrison_01
A nie można by na szafot?
$GEN_035_OnPrison_02
Ciekawe, jakie »żarty« będzie robił, jak wyjdzie?
$GEN_035_OnNotGuilty_00
Wyrok w sprawie Fabrice’a Cerdana brzmi: Niewinny! Oskarżony jest wolny.
$GEN_035_OnNotGuilty_01
Tak być nie może!
$GEN_035_OnNotGuilty_02
A Sylvie nadal w areszcie!
$GEN_035_OnNotGuilty_03
Gdzie tu sprawiedliwość?!
$GEN_035_OnNotGuilty_04
Protestuję, puszczenie płazem napaści na francuskiego żołnierza jest niezgodne z prawem.
$GEN_035_02x04_00_QTitle
Co oskarżony robił w damskiej sukni na targu przy rue Cler?
$GEN_035_02x04_00_00
Co oskarżony robił w damskiej sukni na targu przy rue Cler?
$GEN_035_02x04_00_01
Na zupę cebulową chętka mnie wzięła, to i na zakupy się wybrałem.
$GEN_035_02x04_00_02
Błazen!
$GEN_035_02x04_00_03
A dlaczego w sukni?
$GEN_035_02x04_00_04
Dla niepoznaki! Bo te stare przekupy, zaraza na nich i trąd, nikomu z naszego zacnego zakładu sprzedawać nic nie chcą.
$GEN_035_02x04_00_05
Proszę to wyjaśnić.
$GEN_035_02x04_00_06
Sylvie Martin, grube krówsko, rozdarła suknię, a potem obsmarowała nas przed całą rue Cler, że to nasza wina. Interes nam popsuła, ona i reszta tych francowatych przekup, co jej uwierzyły.
$GEN_035_02x04_00_07
Odpieprz się od Martin, krawczyku!
$GEN_035_02x04_00_08
No dobrze, ale czemu one nie chciały obsługiwać was?
$GEN_035_02x04_00_09
No bo my w rewanżu zaczęliśmy rozpowiadać, że po ich warzywach to rosną włosy między palcami u stóp. Zabawne, ale one się obraziły.
$GEN_035_01x06_01_QTitle
Czy jest powód, dla którego oskarżony gotów byłby podburzyć tłum przeciwko sierżantowi?
$GEN_035_01x06_01_00
Czy jest powód, dla którego oskarżony gotów byłby podburzyć tłum przeciwko sierżantowi? To była zemsta?
$GEN_035_01x06_01_01
Skąd! To, jakby nie patrzeć, nasz klient, taka jego mać. Myśmy go wyposażyli w mundur. O, ten sam, co w nim siedzi tutaj, rozparty jak sam cesarz niemiecki.
$GEN_035_01x06_01_02
Według świadków sami go kopaliście we wrażliwe części ciała.
$GEN_035_01x06_01_03
Ja tego capa w nic nie kopałem.
$GEN_035_01x06_01_04
Wysoki Sądzie, protestuję przeciwko takiemu wyrażaniu się o podoficerze Gwardii!
$GEN_035_01x06_01_05
Takiego to kijem się ucisza.
$GEN_035_01x06_01_06
Oskarżony poskromi język. Czyli jednak istnieje jakiś konflikt pomiędzy oskarżonym a pokrzywdzonym?
$GEN_035_01x06_01_07
Konflikt? Ta łajza nie zapłaciła mojemu pryncypałowi za mundur! Ej, Le Vau, jak już tu jesteś, to wyskakuj z tych 300 franków! Nie będziesz dwa razy chodził.
$GEN_035_01x06_01_08
To potwarz i kłamstwo, Wysoki Sądzie!
$GEN_035_01x06_01_09
Kłamstwo-sramstwo. W mundurze chadza? Chadza! A płacić nie ma komu. Tak że dobrze, że mu babska nieco facjatę przemodelowały. 
$GEN_035_01x06_01_10
Na razie sądzimy was, obywatelu Cerdan, więc możecie sobie darować dalsze wywody.
$GEN_035_03x05_02_QTitle
Sierżant Le Vau w istocie zgwałcił oskarżonego?
$GEN_035_03x05_02_00
Sierżant Le Vau w istocie zgwałcił oskarżonego?
$GEN_035_03x05_02_01
Co?! Bzdura jakaś, w kieckę tylko dla hecy się przebrałem. Wolę kobietki.
$GEN_035_03x05_02_02
 Łżesz, świadkowie słyszeli, jak wszystko opisujesz ze szczegółami!
$GEN_035_03x05_02_03
Faktycznie, na targowisku przy rue Cler oskarżony miał mówić o gwałcie.
$GEN_035_03x05_02_04
Pewnie mu się tylko marzyło.
$GEN_035_03x05_02_05
Dziwak, czego się spodziewać po chłopie w kiecce.
$GEN_035_03x05_02_06
Dawniej to byli mężczyźni.
$GEN_035_03x05_02_07
To nie ja tam krzyczałem, tylko Martin, grube krówsko. Taką historię wymyśliła, żeby rękami przekup zemścić się na Le Vau. Cała sekcja wie, że przystawiała się do niego, ale odprawił ją z kwitkiem.
$GEN_035_03x05_02_08
Zeznania świadków temu przeczą, znowu łże.
$GEN_035_03x05_02_09
Sam jesteś krówsko! 
$GEN_035_03x05_02_10
Cisza! Pokrzywdzony zechce to jakoś skomentować?
$GEN_035_03x05_02_11
Ja mam narzeczoną, Wysoki Sądzie! I nic mi nie wiadomo o zalotach obywatelki Martin. Ja w ogóle o jej życiu uczuciowym niczego nie wiem.
$GEN_035_03x05_02_12
Pokrzywdzony w ogóle zna Sylvię Martin?
$GEN_035_03x05_02_13
Jak wszystkie handlarki. Czasem kupiłem u niej warzywa na zupę. 
$GEN_035_01x05_03_QTitle
Proszę wezwać świadka Sylvie Martin.
$GEN_035_01x05_03_00
Proszę wezwać świadka Sylvie Martin.
$GEN_035_01x05_03_02
Proszę się przedstawić.
$GEN_035_01x05_03_03
Sylvie Martin.
$GEN_035_01x05_03_04
Przypominam obywatelce, że wasz udział w sprawie Cerdana nie ma żadnego związku z waszą sprawą za udział w pobiciu sierżanta Le Vau.
$GEN_035_01x05_03_05
Macie mówić całą prawdę i tylko prawdę.
$GEN_035_01x05_03_06
Ja wiem, ja tylko chcę, żeby tego oszusta, tego prowokatora, zasrańca nieużytego kara spotkała! Przez niego to wszystko!
$GEN_035_02x05_04_QTitle
Oskarżony dość dobrze orientuje się w rozkładzie patroli Gwardii Narodowej?
$GEN_035_02x05_04_00
Oskarżony dość dobrze orientuje się w rozkładzie patroli Gwardii Narodowej?
$GEN_035_02x05_04_01
A kto z rue Cler się nie orientuje? Oni to wiadomo, przychodzą do roboty dzień w dzień 15 minut spóźnieni.
$GEN_035_02x05_04_02
Oskarżanie pokrzywdzonego w niczym wam nie pomoże.
$GEN_035_02x05_04_03
Znowu zaczniesz opowiadać, jak Le Vau cię łapał od tyłu?
$GEN_035_02x05_04_04
Odpowiedzcie na moje pytanie.
$GEN_035_02x05_04_05
Przychodzą spóźnieni, żreją śniadanie, a potem spacerują jedną trasą w kółko. Nawet im się nie chce w zaułki zaglądać, boby jeszcze robotę znaleźli jaką.
$GEN_035_02x05_04_06
Zatem oskarżony był w stanie przewidzieć, kiedy na targowisku pojawi się sierżant Le Vau?
$GEN_035_02x05_04_07
Jakbym się nad tym zastanowił, to pewnie tak, ale się nie zastanawiałem.
$GEN_035_02x05_04_08
On sobie kpi, przez kolano go i pasem!
$GEN_035_02x05_04_09
Dziwna zbieżność czasu i miejsca, prawda? Oskarżony w kobiecym przebraniu pojawia się na rue Cler praktycznie tuż przed sierżantem i zaraz wybuchają zamieszki, aLe Vau pada ich ofiarą…
$GEN_035_02x05_04_10
Tak wyszło, ja wiem, jak to wygląda, ale zbiegi okoliczności zawsze tak wyglądają.
$GEN_035_02x05_04_11
Sędzia nie ma pięciu lat, nie nabierze się na takie bzdury.
$GEN_035_03x06_05_QTitle
Oskarżony osobiście brał udział w linczu na sierżancie Le Vau?
$GEN_035_03x06_05_00
Oskarżony osobiście brał udział w linczu na sierżancie Le Vau?
$GEN_035_03x06_05_01
Nie. Zresztą jaki to był lincz
$GEN_035_03x06_05_02
Świadkowie twierdzą, że oskarżony bez pardonu kopał sierżanta, i to w dość nieszczęśliwą część ciała, którą rzekomo miał oskarżonego… zgwałcić.
$GEN_035_03x06_05_03
Bzdury jakieś. Stałem z boku i miałem uciechę, ale kopać, to nie kopałem. Nawet jakbym chciał, tobym się nie dostał – tak go gęsto baby obskoczyły. 
$GEN_035_03x06_05_04
Patrzcie, on się śmieje, bezczelny.
$GEN_035_01x04_06_QTitle
Kobieca suknia, w której oskarżony nadal paraduje, miała mu ułatwić...
$GEN_035_01x04_06_00
Kobieca suknia, w której oskarżony nadal paraduje, miała mu ułatwić sprowokowanie tłumu do zamieszek?
$GEN_035_01x04_06_01
Mnie tam żadne zamieszki po głowie nie chodziły, chciałem tylko sobie z Martin i jej koleżanek zakpić, tak dla draki.
$GEN_035_01x04_06_02
W wyniku tej – jak się wyraził oskarżony – draki ucierpiał człowiek.
$GEN_035_01x04_06_03
Ja to jestem winny, że one pobiły Bogu ducha winnego żołnierza?
$GEN_035_01x03_07_QTitle
Czy oskarżony ma coś przeciwko Gwardii Narodowej?
$GEN_035_01x03_07_00
Czy oskarżony ma coś przeciwko Gwardii Narodowej?
$GEN_035_01x03_07_01
Oczywiście, że ma, biorąc pod uwagę to, co zrobił.
$GEN_035_01x03_07_02
Nie, dzielnie chłopaki bronią zdobyczy rewolucji, tak trzymać!
$GEN_035_01x03_07_03
On się znowu naigrywa!
$GEN_035_01x03_07_04
Jakoś ta opinia nie przeszkodziła oskarżonemu w podniesieniu tumultu przeciwko jednemu z gwardzistów.
$GEN_035_01x03_07_05
Przecież on się z nas śmieje w żywe oczy.
$GEN_035_01x03_07_06
Wiem to i bez was.
$GEN_035_01x03_07_07
Nic nie podnosiłem przeciwko nikomu. Zakupy w kiecce – to wszystko, do czego się przyznaję. Liczę się z grzywną za moje czyny.
$GEN_035_WIT_00_A_QTitle
Skąd świadek zna oskarżonego Cerdana?
$GEN_035_WIT_00_A_00
Skąd świadek zna oskarżonego Cerdana?
$GEN_035_WIT_00_A_01
Suknię mi szyli, razem z tym ślepym parchem Morelem! Trzydzieści franków wzięli, a suknia na drugi dzień w szwach trzasnęła! Co ja się wstydu najadłam przez nich…
$GEN_035_WIT_00_A_02
Czyli świadek nie jest w najlepszych stosunkach zarówno z oskarżonym, jak i jego przełożonym?
$GEN_035_WIT_00_A_03
Świadek wydaje się twierdzić, że ci ludzie to oszuści.
$GEN_035_WIT_00_A_04
A i owszem. Zaraza i mór na takich krawców, wszystkich znajomych przed nimi ostrzegłam i mam nadzieję, że zwiną interes, bo takich partaczy świat nie widział.
$GEN_035_WIT_00_A_05
Szef ci mówił, głupia kro… kobieto: uszyjmy rozmiar większą, bo na szwach będzie puszczać. Ale nie, po co słuchać… Mniej byś żarła, toby nic się nie pruło.


$GEN_035_WIT_01_A_QTitle
Kiedy świadek rozpoznał w rzekomo zgwałconej kobiecie oskarżonego?
$GEN_035_WIT_01_A_00
Kiedy świadek rozpoznał w rzekomo zgwałconej kobiecie oskarżonego?
$GEN_035_WIT_01_A_01
Jak mu gwardziści perukę z łba strącili, tom go od razu rozpoznała, wszarza jednego!
$GEN_035_WIT_01_A_02
To dowodzi, jak dobrze oskarżony się zamaskował. Widać, że długo przygotowywał się do swojej zbrodni.
$GEN_035_WIT_01_A_03
Winny? Powiedzieli, że winny!
$GEN_035_WIT_01_A_04
Wcześniej świadek nie zauważył, że coś z tą niby-kobietą jest nie tak?
$GEN_035_WIT_01_A_05
Panie, to to jeszcze młode, bez wąsa. Jak on w sukni dopasowanej, w peruce, z barwiczką na mordzie… To i jak miałam rozpoznać?
$GEN_035_WIT_01_B_QTitle
Dlaczego świadek uwierzył w rewelacje oskarżonego...
$GEN_035_WIT_01_B_00
Dlaczego świadek uwierzył w rewelacje oskarżonego dotyczące zachowania sierżanta Le Vau?
$GEN_035_WIT_01_B_01
Oj, panie… Wiem ja, jakie ma lepkie rączki Le Vau… Się słyszy, co mówią o nim na ulicach. A że wrażliwa jestem, to jak tylko na widoku się pokazał, to zaraz pobiegłam z innymi niewiastami, krzyczeć na niego zaczęłam…
$GEN_035_WIT_01_B_02
Protestuję! Ta kobieta kłamie!
$GEN_035_WIT_01_B_03
Czy ona ma jakieś dowody przeciwko temu żołnierzowi?
$GEN_035_WIT_01_B_04
Dowody… Ja mogę wam opowiedzieć, co mi ten żołnierz obiecywał na ławeczce w parku!
$GEN_035_WIT_01_B_05
Proszę się natychmiast uspokoić! A wam, sierżancie Le Vau, nie udzielałem głosu!
$GEN_035_KEY_01
Sprowokowanie zamieszek
$GEN_035_KEY_02
Targowisko
$GEN_035_KEY_03
Pobicie gwardzisty
$GEN_035_KEY_04
Kobiece przebranie
$GEN_035_KEY_05
Zeznanie handlarki
$GEN_035_KEY_06
Fałszywe oskarżenie


$GEN_035_LastDialog_00
To był przecież tylko głupi żart! Żart!

$GEN_035_UNIQUE_QUESTION_00
Jak Cerdan tłumaczył swoje przebranie?
$GEN_035_UNIQUE_ANSWER_CORRECT_00_00
Kłótnią z przekupkami.
$GEN_035_UNIQUE_ANSWER_NOT_CORRECT_00_00
Przegranym zakładem.
$GEN_035_UNIQUE_ANSWER_NOT_CORRECT_00_01
Chęcią ukrycia się przed dłużnikami.

$GEN_035_UNIQUE_QUESTION_01
O co podsądnego oskarżyła obywatelka Martin?
$GEN_035_UNIQUE_ANSWER_CORRECT_01_00
Partactwo i oszustwo.
$GEN_035_UNIQUE_ANSWER_NOT_CORRECT_01_00
Pijaństwo.
$GEN_035_UNIQUE_ANSWER_NOT_CORRECT_01_01
Pobicie syna.

$GEN_035_UNIQUE_QUESTION_02
Co wykrzykiwał przebrany za kobietę czeladnik?
$GEN_035_UNIQUE_ANSWER_CORRECT_02_00
Że sierżant Le Vau go zgwałcił.
$GEN_035_UNIQUE_ANSWER_NOT_CORRECT_02_00
Że obywatelka Martin go okradła.
$GEN_035_UNIQUE_ANSWER_NOT_CORRECT_02_01
Że gwardia w pobliżu zabiła kramarza.